चीनमा नयाँ पार्टी चीनका अपदस्थ नेता बो शिलाई समर्थकले नयाँ दल गठन गरेको दाबी गरेका छन्  जुन सत्तारूढ कम्युनिस्ट पार्टीलाई दुर्लभ चुनौती हो  "
	चीनका अपदस्थ नेता बो शिलाई समर्थकले नयाँ दल गठन गरेको दाबी गरेका छन्  जुन सत्तारूढ कम्युनिस्ट पार्टीलाई दुर्लभ चुनौती हो   
	प्राज्ञ वाङ चेङका अनुसार गत बुधबार उक्त पार्टी गठन गरिएको हो  चिनियाँ कम्युनिस्ट पार्टीको केन्द्रीय समिति बैठक सुरु हुनु केही अघिमात्र अपदस्थ पूर्वनेतालाई सहयोग गर्न नयाँ पार्टीको जन्म भएको हो  भ्रष्टाचार र पदीय दुरुपयोगको आरोपमा बोलाई गत सेप्टेम्बरमा जन्मकैदको सजाय सुनाइएको छ   
	वाङका अनुसार सर्वोच्च संविधान अर्थ लाग्ने गरी नयाँ दलको नाम झि शियाङ पार्टी राखिएको छ  बोलाई जीवनभर अध्यक्ष प्रस्ताव गरिएको छ  यद्यपि बोले यस समूहसँग सहमति राख्नेनराख्ने स्पष्ट भएको छैन  एक वकिलमार्फत पार्टीले गरेको बोसँग सम्पर्कको प्रयास असफल भएको छ  आधिकारिक स्वीकृति नलिई गठन गरिएका संगठनहरूलाई चीन सरकारले अवैधानिक मान्दै आएको मात्र छैन त्यस्ता गतिविधिमा संलग्नहरूमाथि आक्रामक कारबाही समेत गर्दै आएको छ  यद्यपि बेइजिङ इन्स्िटच्युट अफ इकोनोमिक्स एन्ड म्यानेजमेन्टकी एसोसिएटेड प्राध्यापकसमेत रहेकी वाङ भन्छिन् मलाई गिरफ्तारीको डर छैन मेरो विद्यालयले नै नयाँ पार्टी गठन गर्न रोक्न खोजेको थियो मैले अस्वीकार गरें   
	चोङकिङ नगरका पूर्वपार्टी प्रमुख तथा एलिट पोलिटब्युरोका एक सदस्य बोले अदालतमा गत महिना गरेको पुनरावेदन अस्वीकार गरिएको छ  एक बेलायती व्यापारीको हत्यामा पत्नीको संलग्नता देखिएपछि बोको राजनीतिक करिअर ओरालो लागेको हो  बोको पुनरावेदन कानुनतः स्वीकार गरिने नै थिएन वाङ भन्छिन्  नयाँ पार्टीका सदस्यको पहिचान र सम्पर्क नम्बर दिन उनले अस्वीकार गरिन्  यद्यपि  महिनाभित्र पार्टीको राष्ट्रिय भेला बोलाइने बताइन्   
	 
"
