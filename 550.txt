पाकिस्तानमा भ्रष्टाचार नियन्त्रण प्रमुख निलम्बितपाकिस्तानको सर्वोच्च अदालतले अवैधानिक ढंगले नियुक्त राष्ट्रिय भ्रष्टाचार नियन्त्रण प्रमुख फासिह बोखारीलाई मंगलबार पदमुक्त गरेको छ  उक्त स्थानमा तत्काल अर्को नियुक्ति गर्न सर्वोच्चले सरकारलाई आदेश दिएको छ  "
	पाकिस्तानको सर्वोच्च अदालतले अवैधानिक ढंगले नियुक्त राष्ट्रिय भ्रष्टाचार नियन्त्रण प्रमुख फासिह बोखारीलाई मंगलबार पदमुक्त गरेको छ  उक्त स्थानमा तत्काल अर्को नियुक्ति गर्न सर्वोच्चले सरकारलाई आदेश दिएको छ   
	बोखारीलाई नियुक्ति गर्दा ऐनअनुरूप आफूसँग सम्पर्क नगरिएको भन्दै पूर्वविपक्षी नेता चौधरी निसार अली खानले अदालतमा अपिल गरेका थिए  पाँच जनाको इजलासको नेतृत्व गर्दै न्यायाधीश तासादुक हुसैन जिलानीले उचित ढंगले नियुक्ति नभएको भन्दै यस्तो आदेश दिएका हुन्  तत्काल पर्ने प्रभाव ख्याल नराखी अवैधानिक शक्तिका बलमा बोखारी पद बहाल भएको न्यायाधीश जिलानीले बताएका छन्  संघीय सरकारले ढिला नगरी ताजा नियुक्ति गर्नुपर्छ उनले भनेका छन्   
	नेसनल अकाउन्टबिलिटी ब्युरो प्रमुख बोखारीमाथि अदालतको मानहानि गरेको अभियोगसमेत छ  सर्वोच्चको आदेशलाई उपेक्षा गर्दै विवादास्पद ऊर्जा परियोजनामा मुछिएका पूर्वप्रधानमन्त्री रजा परवेज असर्रफविरुद्ध कारबाही नगर्दा उनीमाथि उक्त अभियोग लगाइएको थियो   
	पाकिस्तानको हरेक क्षेत्रमा अनियन्त्रित भ्रष्टाचार छ  सत्ता र पैसामा पहुँचका कारणले भ्रष्टाचारीहरूलाई न्यायको कठघरामा ल्याउन कठिन छ   
	गत जनवरीमा राजधानी इस्लामाबादको सरकारी होस्टेलको पंखामा ब्युरोका एक सदस्य झुन्डिएर मृत्यु भएको अवस्थामा फेला परेका थिए  त्यसको तीन दिनपछि लामो समयदेखि विवादित रेन्टल पावर प्लान्ट स्क्यान्डललाई लिएर सर्वोच्चले असर्रफलाई पक्राउ गर्ने आदेश जारी गरेको थियो   
	
"
