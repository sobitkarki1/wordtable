शपथ लिन गधा चढेरगधामा सवार भएर शपथ ग्रहण समारोहमा पुगेका ब्राजिलका एक मेयरविरुद्ध कानुनी कारबाही हुने सम्भावना बढेर गएको छ  "
	गधामा सवार भएर शपथ ग्रहण समारोहमा पुगेका ब्राजिलका एक मेयरविरुद्ध कानुनी कारबाही हुने सम्भावना बढेर गएको छ   
	अदालतको आदेश विपरीत दक्षिण ब्राजिलको पासा सेटे सहरका मेयर भादरलेइ बाटिस्टाले मंगलबार गधामा यात्रा गरेका थिए  न्यायाधीशहरूले यो मामिलालाई सरकारी वकिल कार्यालयलाई सुम्पेको छ जसले अदालतको आदेश नमानेकोमा मेयरलाई जरिवाना गर्ने निर्णय लिनेछ  उनीद्वारा गधाको प्रयोगलाई पूरा लोकतन्त्रको अपमान मानिने यसअघि स्थानीय अदालतका न्यायाधीशले फैसला गरेका थिए  यो घटना गत वर्षको अक्टोबरमा सुरु भएको थियो   
	त्यतिबेला चुनावी प्रचारप्रसारका क्रममा आयोजित खुल्ला बहसमा एक विरोधीले उनलाई अनपढको रूपमा प्रस्तुत गर्न कुनै कसर बाँकी राखेका थिएनन्  बाटिस्टाले यसको जवाफमा विरोधीको मजाक उडाउन गधालाई आफ्नो निर्वाच चिह्न छनोट गरेका थिए  पोर्चुगलको भाषामा गधालाई बरो भनिन्छ जसको अर्थ मूर्ख हुन्छ  विजयी भएपछि शपथ ग्रहण समारोहमा जान गधाको सवारी गर्ने उनले बताएका थिए   
	उनलाई मूर्ख भन्न खोज्ने तीनै निर्वाचन प्रतिद्वन्द्वीको पहलमा अदालतले उनलाई यसो नगर्न आदेश दिएको थियो  तर बाटिस्टा गधामा सवार हुँदा कसैले रोक्ने कोसिस गरेन   
	न्यायाधीश लुसियान ग्लेसेले आदेशको उपेक्षा गरेकोमा उनलाई  सय  डलरको जरिवाना हुन सक्ने बताएका छन्  तर बाटिस्टालाई निर्वाचन प्रचारका क्रममा अनपढ भन्नेविरुद्ध अदालतले कुनै टिप्पणी गरेको छैन   
	 
	
"
