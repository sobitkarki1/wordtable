गान्धीजयन्तीमै घोषणा गरियो नयाँ पार्टी"भारतमा पछिल्लो वर्ष चर्किएको भ्रष्टाचारविरोधी आन्दोलनका अगुवामध्येका एक अरविन्द केजरीवालको अबदेखि नयाँ परिचय थपिएको छ राजनीतिज्ञका रूपमा ""
	भारतमा पछिल्लो वर्ष चर्किएको भ्रष्टाचारविरोधी आन्दोलनका अगुवामध्येका एक अरविन्द केजरीवालको अबदेखि नयाँ परिचय थपिएको छ राजनीतिज्ञका रूपमा  महात्मा गान्धीको जन्मजयन्तीको अवसर पारेर मंगलबार नयाँदिल्लीमा औपचारिक रूपमा पार्टी गठनको घोषणा गर्दै  वर्षे यी अभियन्ता सक्रिय राजनीतिमा होमिएका छन्  तत्काल नामाकरण नगरिएको उक्त पार्टी मूलतः केजरीवाल नेतृत्वको इन्डिया एगेन्स्ट करप्सन अर्थात् भ्रष्टाचारविरुद्ध भारत अभियानको देशभर फैलिएको सञ्जालमा सांगठनिक रूपमा आधारित रहनेछ  नामाकरण भने आगामी नोभेम्बर  मा गरिने बताइएको छ   
	केजरीवालले पार्टी निर्माणको योजना गत अगस्टमा नै सार्वजनिक गरेका थिए  तर भ्रष्टाचारविरोधी अगुवा अन्ना हजारेले राजनीतिमा होमिने केजरीवालको निर्णयमा विमति जनाएपछि उनीहरूबीचको दूरी सार्वजनिक रूपमै प्रकाशमा आएको थियो  पछि हजारेले इन्डिया एगेन्स्ट करप्सन अभियानबाट पनि आफूलाई अलग्याए  हजारेको जस्तो छवि भएका अभियन्ताको अभाव राजनीतिक मार्गमा बामे सर्दै गर्दा केजरीवाललाई टड्कारो रूपमा खट्कनेछ  इन्डिया एगेन्स्ट करप्सनमा हजारेसँगै काँधमा काँध मिलाइएकी चर्चित पूर्वप्रहरी अधिकारी किरण बेदीले पनि केजरीवालको राजनीतिक यात्राबाट आफूलाई टाढा राखेकी छन्  हजारे र बेदीको अनुपस्थितिले केजरीवाललाई केही धक्का लाग्ने निश्चित प्रायः देखिए पनि उनको नयाँ पार्टीले भारतीय राष्ट्रिय राजनीतिमा नयाँ लहर सिर्जना गर्ने सम्भावना पनि उत्तिकै प्रबल छ  खासगरी भ्रष्टाचारसम्बन्धी मुद्दा मुलुकको जल्दोबल्दो विषय बनिरहेका बेला केजरीवालको पार्टीले ल्याएको अवधारणाले धेरै भारतीयको ध्यानाकर्षण गर्ने निश्चित छ   
	पार्टी घोषणाकै दिन केजरीवालले भ्रष्ट राजनीतिज्ञहरूलाई तारो बनाउन भ्याए  अब भ्रष्टहरूको खेल खतम भयो पार्टी गठन गर्नुपरेको कारणबारे सार्वजनिक गर्दै उनले उद्घोष गरे   
	भ्रष्टाचार नियन्त्रणका लागि कडा कानुन ल्याउनुपर्ने मागसहित गत वर्ष हजारेको नेतृत्वमा सुरु भएको जनलोकपाल अभियानलाई केजरीवालले निरन्तरता दिने घोषणा गरेका छन्  मंगलबारै सार्वजनिक संक्षिप्त अवधारणापत्रमा आफ्नो पार्टीले चुनाव जिते त्यसको दस दिनभित्रै लोकपाल विधेयक ल्याउने प्रतिबद्धता पनि व्यक्त गरिएको छ  आफ्ना सांसद तथा विधायकहरूले सरकारी निवास तथा सुरक्षा व्यवस्था नलिने घोषणासमेत केजरीवालले गरेका छन्  विशिष्ट अधिकारीहरूको सवारी साधनमाथि राखिने साइरन जडित रातो बत्ती प्रयोग नगर्ने विषय पनि अवधारणापत्रमा उल्लेख छ  निष्पक्षता कायम राख्नका लागि पार्टीको सबै खर्च वेबसाइटमा तत्काल राखिने केजरीवालले बताए  यद्यपि पार्टीको नियमित खर्च केजरीवाल र उनका साथीहरूले कसरी जुटाउँछन् भन्ने विषय अझै प्रस्ट हुन सकेको छैन  देशभर सञ्जाल भएका तथा लामो समयदेखि राजनीतिमा रहेका पार्टीहरूसँग केजरीवालको पार्टी कसरी प्रतिस्पर्धामा उत्रिएला र त्यसको परिणाम के होला भन्ने विषय भविष्यकै गर्भमा छन्  अझै हजारेको छाप भारतमा एक किसिमले हजारे भ्रष्टाचारविरोधी अभियानका प्रतीकात्मक अनुहार भइसकेका छन्  केजरीवालसहितका थुप्रैको प्रयास सामेल भए पनि लोकपाल अभियानको अनुहार हजारे थिए  हजारे आफूसँग नभए पनि लोकपाल स्थापनाको त्यही प्रयासलाई मूल मुद्दा बनाउने केजरीवालको योजना छ  पार्टी गठनको घोषणा गर्न नयाँ दिल्लीमा मंगलबार भेला भएका समर्थकहरूमाझ पनि हजारेको प्रभाव प्रस्ट देख्न सकिन्थ्यो  अन्ना टोपीको नामले चर्चित सेतो टोपी पहिरिएका समर्थकहरू सभास्थलमा भेला भएका थिए  ती टोपीमा भलै म अन्ना हुँु भन्ने वाक्यांशको स्थानमा म आममानिस हुँ भन्ने वांक्याश किन नहुन् सर्वत्र हजारेको प्रभाव प्रस्टै आभास हुन्थ्यो  पार्टी घोषणाको एक दिनअघि आफूलाई भेटेका केजरीवालप्रति हजारे केही नरम पनि देखिएका छन्  यदि राम्रा व्यक्तिहरू राजनीतिमा प्रवेश गरे त्यसले मुलुकमा परिवर्तन ल्याउने तर्क हजारेले त्यो भेटपछि गरेका थिए  साथै हजारेले केजरीवाल चुनावमा उठे उनलाई सघाउन आफू तयार रहेको समेत बताउन भ्याए   
	 
	को हुन् केजरीवाल   
	 
	हरियाणाका केजरीवाल पढाइमा निकै अब्बल थिए  आईआईटीमा इन्जिनियरिङ सकेपछि उनले सुरुमा टाटा स्टिल कम्पनीमा काम गरे  त्यहाँ चित्त नबुझेपछि उनी विभिन्न समाजसेवी संस्थाहरूमा आबद्ध हुँदै सरकारी राजस्व सेवामा प्रवेश गरे  जवाफदेही र पारदर्शी शासन व्यवस्थाको परिकल्पना गर्ने केजरीवाल सरकारी सेवाबाट स्वैच्छिक अवकाश लिएर विभिन्न गैरसरकारी अभियान तथा संस्थामा आबद्ध भए  उनीसहितका अभियन्ताहरूकै प्रयासका कारण  मा भारतमा सूचनामाथिको अधिकारसम्बन्धी कानुन राष्ट्रियस्तरमै बन्यो  सरकारलाई जिम्मेवार र जवाफदेही बनाउने उक्त कानुन सम्बन्धमा देशभर सचेतना फैलाउन लागिपरेका कारण उनलाई एसियाको नोबेल पुरस्कार भनिने रामोन म्याग्सेसे पुरस्कार  मा प्रदान गरियो  उनले  मा भ्रष्टाचारविरोधी अभियान इन्डिया एगेन्स्ट करप्सन गठन गरे  त्यही अभियानअन्तर्गत अन्ना हजारेले  मा लोकपालको माग गर्दै आमरण अनशन बसेपछि भ्रष्टाचारसम्बन्धी बहसले उचाइ छोयो  हजारे उक्त आन्दोलनका अनुहार भए पनि उनका अत्यन्तै विश्वासपात्र र योजनाकारका रूपमा केजरीवाललाई चिनिन्थ्यो  इन्जिनियरिङदेखि लिएर राजनीतिको यात्रासम्म आइपुगेका केजरीवाल आफ्नो अभियानमा कतिको सफल बन्नेछन् त्यो आगामी दिनहरूले देखाउँदै जानेछ   
	 
"
