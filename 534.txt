टर्कीमा सिरियाली विपक्षीहरूको बैठक सिरियाली विपक्षीहरूको संयुक्त गठबन्धनको बैठक टर्कीको राजधानी स्तानबुलमा बिहीबार सुरु भएको छ  केही दिनयता सरकारलाई विपक्षीसँग वार्ता गरी शान्तिपूर्ण रूपमा समाधान निकाल्नका लागि विश्वका नेताहरूले आग्रह गरिरहेका बेला सो वार्ताको रणनीतिका लागि उक्त बैठक सुरु भएको हो "
	सिरियाली विपक्षीहरूको संयुक्त गठबन्धनको बैठक टर्कीको राजधानी स्तानबुलमा बिहीबार सुरु भएको छ  केही दिनयता सरकारलाई विपक्षीसँग वार्ता गरी शान्तिपूर्ण रूपमा समाधान निकाल्नका लागि विश्वका नेताहरूले आग्रह गरिरहेका बेला सो वार्ताको रणनीतिका लागि उक्त बैठक सुरु भएको हो  
	सरका वा सरकारी प्रतिनिधिसँग वार्तामा बस्ने कि नबस्ने भन्ने बारेमा अहिलेसम्म पनि विपक्षीहरूले प्रतिक्रिया दिएका छैनन्  त्यसैले यदि सरकारले वार्ताको आह्वान गरेमा वार्ताको टेबलमा बस्ने कि नबस्ने तथा मध्यस्थताका लागि कसलाई प्रस्ताव गर्ने भन्ने बारेमा पनि सो बैठकले निर्णय गर्ने बताइएको छ  जारी हिंसाका क्रममा एक भएर प्रतिकार गरिरहेका विपक्षीका गठबन्धन मिलेर नेसनल काउन्सिलको गठन गरेका छन्   
	काउन्सिललाई विभिन्न विदेशी समुदायले पनि सहयोग गर्दै आएका छन्  गठबन्धनले समानान्तर सरकार गठन गरी आफ्नो काम कारबाहीलाई अघि बढाइरहेको छ  दुई साताअघि अमेरिका र रुसले सिरियासँग शान्ति वार्ताको प्रस्ताव राखेपछि पहिलोपटक विपक्षीहरूको यो बैठक बसेको हो  बैठकमार्फत विपक्षीहरूले उक्त शान्तिवार्ताको बारेमा पनि आधिकारिक धारणा प्रस्तुत गर्नेछ  साथै उसले वार्ताका लागि आवश्यक परेमा वार्ता टोली गठन गर्ने पनि बताइएको छ  
	आन्दोलनमा विपक्षीहरूको कदमलाई समर्थन गर्दै आएका सिरियाका साथीहरू को बैठक जोर्डनको राजधानी अम्मानमा सुरु भएको दोस्रो दिन बिहीबार सिरियाली विपक्षीहरूको यो बैठक सुरु भएको हो  अमेरिका र रुसले वार्ताको प्रस्ताव राखेपछि राष्ट्रपति बसार अल असादले भने सहमति जनाइसकेको बताइएको छ  असादले सरकारतर्फको वार्ता टोली गठन गरी सार्वजनिक गरेका छन्  यो घटनापछि विपक्षीहरूलाई थप शंका उत्पन्न भएको छ 
"
