पाकिस्तानी राजनीतिमा प्रेम"सैनिक कू भ्रष्टाचार र नेताहरूको कूटनीतिक गतिविधिका लागि चर्चामा रहने पाकिस्तानी राजनीतिमा यो साता प्रेम ले प्रवेश पाएको छ  ""
	सैनिक कू भ्रष्टाचार र नेताहरूको कूटनीतिक गतिविधिका लागि चर्चामा रहने पाकिस्तानी राजनीतिमा यो साता प्रेम ले प्रवेश पाएको छ  राष्ट्रपति आसिफ अलि जर्दारीका पुत्र बिलावल भुट्टो र प्रभावशाली विदेशमन्त्री हिना रब्बानी खारको सम्बन्धले अहिले पाकिस्तानी राजनीति ताँतिएको छ   
	दुवै बीचको अन्तरंग सम्बन्धले आक्रोशित बनेका हिनाको श्रीमान् धनाढ्य व्यवसायी फिरोज गुलजारले उनीहरूबीचको कल डिटेल्स खोतलिरहेका छन्  यसले उनीहरू बीचको रोमान्सलाई नयाँ मोडमा खडा गरेको छ  सञ्चारमाध्यममा आएको हिनाबिलावलको रोमान्स कथा साँचो वा झूटो भएको बारेमा फिरोज निश्चित हुन चाहेका छन्  अर्कोतिर हिनासँग बिहे नगरिएमा बिलावलले पार्टी छाड्ने धम्की पिता जर्दारीलाई दिइसकेको स्वतन्त्र खबरहरूमा भनिएको छ  
	राष्ट्रपति जर्दारी एवं पूर्वप्रधानमन्त्री दिवंगत बेनजिर भुट्टोको एक मात्र सुपुत्र बिलावल सत्ताधारी पाकिस्तान पिपुल्स पार्टीका अध्यक्ष पनि हुन्  बिलावललाई पाउन हिनाले पनि विदेशमन्त्री जस्तो शक्तिशाली पद त्याग्ने सम्भावना बढेर गएको छ  छोराको रोमान्स र हटले गर्दा जर्दारी तनावमा छन्  यसले बाबु र छोराबीच मनमुटाव उत्पन्न भएको छ  
	हिना र बिलावल बीचको प्रेम र प्रणयको चर्चा बुधबारदेखि सामाजिक सञ्जालमा ठाउँ पाएको हो  केही व्यक्तिले बिलावलको अन्य महिलासँगको तस्बिर सार्वजनिक गरेको छ  बंगलादेशको राजधानी ढाकाबाट प्रकाशित हुने ट्याबलोइड साप्ताहिक द विकली ब्लिट्ज ले आइतबार मात्रै पश्चिमा गुप्तचर एजेन्सीको रिपोर्ट र तस्बिरको आधारमा यो खबर सार्वजनिक गरेको हो  उक्त पत्रिकाले हिना र बिलावलको सार्वजनिक गरेको केही तस्बिरहरू निकै व्यक्तिगत छन्   
	एकअर्काबाट अलग नहुने स्थितिमा पुगेका दुवैले बिहेको विकल्प नदेखेको उक्त ट्याबलोइडको खबरमा दाबी गरिएको छ  गुप्तचर प्रतिवेदनअनुरूप बिलावलले हिनासँग निकाह बिहे गर्ने जिद्दी कसेका छन्  उनीहरू बीचको गोप्य सम्बन्धभन्दा पनि बिहेको निर्णयले राष्ट्रपति जर्दारी तनावमा आएका हुन्  
	हिना पनि बिलावलका लागि वैवाहिक जीवन र राजनीतीक करिअरको त्याग गर्न तयार रहेको ब्लिट्ज ले जनाएको छ  यी उच्च स्तरीय प्रेम जोडीले स्विट्जरल्यान्डमा बसोबास गर्ने योजना बनाएको समेत उक्त पत्रिकाले दाबी गरेको छ  भारत एवं पाकिस्तानका विदेश मामिला जानकारहरूले यो व्यक्तिगत सम्बन्धमा टिप्पणी गर्नबाट बचिरहेका छन्   
	 
"
