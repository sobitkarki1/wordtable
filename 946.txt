भारतीय प्रधानमन्त्री श्रीलंका नजानेभारतीय प्रधानमन्त्री मनमोहन सिंह श्रीलंकाको राजधानी कोलम्बोमा आयोजना हुने राष्ट्रमण्डल कमनवेल्थका सदस्य सरकार प्रमुखहरूको बैठकमा भाग लिन नजाने भएका छन् "
	भारतीय प्रधानमन्त्री मनमोहन सिंह श्रीलंकाको राजधानी कोलम्बोमा आयोजना हुने राष्ट्रमण्डल कमनवेल्थका सदस्य सरकार प्रमुखहरूको बैठकमा भाग लिन नजाने भएका छन्  विदेशमन्त्री सलमान खुर्सिदले भारतको प्रतिनिधित्व गर्नेछन्  आगामी साता  नोभेम्बरमा उक्त बैठक हुँदै छ   
	प्रधानमन्त्री सिंह सहभागी हुन नसकेको आधिकारिक जानकारी भारतले श्रीलंकालाई सोमबार दिने स्रोतहरूले जनाएका छन्  त्यसअघि मन्त्रिपरिषद्को राजनीतिक समितिले त्यसको आधिकारिक निर्णय गर्नेछ  विगतमा पनि हाम्रा प्रधानमन्त्री राष्ट्रमण्डल बैठकमा सहभागी हुन नसकेका उदाहरण छन् देशको राजनीतिक अवस्थाबारे छलफल र महत्त्वपूर्ण अन्य विषयका कारण उहाँले बैठकमा सहभागी हुने योजना परिवर्तन गर्नुभएको छ विदेशमन्त्री खुर्सिदले आइतबार संवाददाताहरूसँग भने गत वर्ष पनि उपराष्ट्रपति उक्त बैठकमा सहभागी हुनुभएको थियो धेरै पटक विदेश मन्त्रीहरूले पनि सहभागिता जनाएका थिए   
	प्रधानमन्त्री कार्यालय स्रोतका अनुसार बैठकमा सहभागी हुन नसक्नुका कारण व्याख्या गर्दै श्रीलंकाका राष्ट्रपति महिन्दा राजापाक्षेलाई पत्र लेख्ने तयारीमा सिंह छन्  गत मार्चमा पनि राष्ट्रसंघीय मानवअधिकार परिषद्मा श्रीलंकाको विपक्षमा मत दिएपछि सिंहले श्रीलंकाली राष्ट्रपति महिन्दा राजापाक्षेलाई फकाउने उद्देश्यले पत्र लेखेका थिए  सत्ता साझेदार घटक डीएमकेको तीव्र दबाबका कारण भारतले विपक्षमा मत हाल्ने निर्णय गरेको थियो  विपक्षमा मत हालेर सहानुभूति भरिएको पत्रका कारण श्रीलंकामा भारतीय द्वैध नीतिको आलोचना भएको थियो   
	यद्यपि प्रधानमन्त्री सिंह राष्ट्रमण्डल बैठकमा सहभागी नभएका कारण भारत र श्रीलंकाबीचको सम्बन्धमा तिक्तता उत्पन्न नहुने जिकिर खुर्सिदले गरेका छन्  भारतश्रीलंका सम्बन्ध एउटै मुद्दाले खल्बलिने गरी सीमित छैन उनले भने  संयुक्त राष्ट्रसंघमा राजनीतिक मामिला हेर्ने सहसचिव पवन कुमारले शनिबार मात्र भारतबाट राष्ट्रमण्डल बैठकमा विदेश मन्त्रीहरूको सहभागिता सम्बन्धी फेहरिस्त दिएका थिए  विदेश मन्त्रालयका प्रवक्ता सइद अक्बरुद्दिनका अनुसार शिखर सम्मेलन अघिको विदेशमन्त्रीहरूको बैठकमा पनि खुर्सिदले नै सहभागिता जनाउनेछन्   
	दक्षिणी राज्य तमिलनाडुका डीएमके र एआईएडीएमकेलगायत कडा विपक्षी समूह प्रधानमन्त्री सिंहको श्रीलंका भ्रमणको विरोधमा छन्  तमिलनाडु विधानसभाले गत महिना एकमतले उक्त शिखर बैठक भारतले बहिष्कार गर्नुपर्ने प्रस्ताव पारित गरेको थियो  सन्  मा तमिल विद्रोह अन्त्य क्रममा भएको नरसंहारका दोषीमाथि अनुसन्धान र कारबाही गर्न श्रीलंका सरकार असफल भएको आरोप उनीहरूको छ  तमिलनाडुमा विपक्षीहरूले सोही मुद्दाका कारण कंग्रेसको राज्य सरकारलाई संकटमा पार्ने कारण आफू बैठकमा सहभागी हुन नसकेको व्याख्या सिंहले राजापाक्षेलाई पत्रमार्फत गर्ने अनुमान छ  जसले श्रीलंकामा भारतप्रति नकारात्मक भावको विकास गराउनेछ  कारण राष्ट्रिय स्वार्थलाई संकटमा पारेर प्रधानमन्त्री सिंहले संकुचित चुनावी स्वार्थ पूर्ति गर्न खोजेको विश्लेषण भारतभित्रै गरिँदै छ   
	यसैबीच डीएमके अध्यक्ष एम करुणानिधिले शिखर बैठकमा सहभागी नहुने प्रधानमन्त्री सिंहको निर्णयको स्वागत गरेका छन्  प्रधानमन्त्री सिंहले आफूहरूको आवाज सुनिदिएकामा राहत मिलेको उनको भनाइ छ   
	 
	 
"
