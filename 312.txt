माल्दिभ्सका पूर्वराष्ट्रपति नसिद भारतीय उच्च आयोगमा"माल्दिभ्सका पूर्वराष्ट्रपति मोहमद नसिदले आफूविरुद्ध पक्राउ आदेश जारी भएपछि बुधबार राजधानी मालेस्थित भारतीय उच्च आयोगमा शरण लिएका छन्   
""
	माल्दिभ्सका पूर्वराष्ट्रपति मोहमद नसिदले आफूविरुद्ध पक्राउ आदेश जारी भएपछि बुधबार राजधानी मालेस्थित भारतीय उच्च आयोगमा शरण लिएका छन्   
	पूर्वराष्ट्रपति नसिदलाई हिंसात्मक प्रदर्शन तथा सुरक्षा सेनाको विद्रोहबाट शासनबाट हटाएपछि माल्दिभ्समा राजनीतिक समस्या जटिल मोडमा पुगेको छ  भारतीय उच्च आयोगअगाडि अहिले सशस्त्र प्रहरी तैनाथ गरिएको छ  नसिदले आफ्नै सुरक्षा तथा हिन्द महासागरमा स्थिरताका लागि शरण लिएको टि्वट गरेका छन्   
	उनी दिउँसो उच्च आयोगको परिसरमा प्रवेश गरेका थिए  उनीविरुद्ध उच्च अदालतमा सुनुवाइ नभएसम्म त्यही रहने छन्  पक्राउ आदेशविरुद्ध अदालतमा पुनरावेदन गरिएको छ  नसिदका साथमा माल्दिभियन डेमोक्र्याटिक पार्टीको अन्य केही सांसद पनि छन्   
	यस विषयमा भारतीय अधिकारीहरूले कुनै टिप्पणी गरेका छैनन्  नसिद हुलहुमेल द्वीपमा रहेको प्रशासकीय अदालतमा सोमबार उपस्थित नभएपछि पक्राउ आदेश जारी गरिएको थियो  उनले सन्  मा पहिलो पटक स्वतन्त्र निर्वाचनबाट विजयी भएका थिए  उनीमाथि राष्ट्रपति हुँदा शक्ति दुरुपयोगको आरोप लागेको छ   
	नसिदले आफूलाई पदमुक्त गरिएको र त्यसको षड्यन्त्र पूर्वशासक मौमुन अब्दुल गयुमले गरेको दाबी गर्दै आएका छन्  यसलाई नसिदका पूर्व सहयोगी तथा वर्तमान राष्ट्रपति मोहमद वाहिदले अस्वीकार गरेका छन्  यस विषयमा भएको अन्तर्राष्ट्रिय छानविनमा उनलाई सैनिक विद्रोह गरी सत्ताबाट नहटाइएको निष्कर्ष निकालिएको थियो   
	राष्ट्रपतिका प्रवक्ता मसुद इमादले नसिद अदालतको सुनुवाइमा उपस्थित नभएकाले पक्राउ गर्न प्रहरीलाई आदेश दिइएको बताए  उनले माल्दिभ्सको प्रहरी भारतीय उच्च आयोगमा प्रवेश गर्ने स्थिति नरहेको पनि प्रष्ट पारेका छन्  नसिदलाई गत अक्टोबरमा पनि केही समयका लागि पक्राउ गरिएको थियो  
	
"
