महाकुम्भमा प्रेम बहससारा संसार बिहीबार प्रेम दिवस भ्यालेन्टाइन डे मनाउन व्यस्त रह्यो  सहरदेखि गाउँसम्म यसको प्रभाव देखियो  यस्तोमा भारतको कुम्भमेलामा भेला भएका साधुसन्तले प्रेम बहसबाट आफूलाई कसरी टाढा राख्न सक्थे "
	सारा संसार बिहीबार प्रेम दिवस भ्यालेन्टाइन डे मनाउन व्यस्त रह्यो  सहरदेखि गाउँसम्म यसको प्रभाव देखियो  यस्तोमा भारतको कुम्भमेलामा भेला भएका साधुसन्तले प्रेम बहसबाट आफूलाई कसरी टाढा राख्न सक्थे  आखिर संस्कृति परम्परा र धर्मको आधार पनि प्रेम नै हो  तर आधुनिक युवा जोडीहरूभन्दा एकदमै पृथक उनीहरूले आडम्बरपूर्ण प्रदर्शन र समयमा बाँधिएको प्रेमको परिभाषालाई ठाडै अस्वीकारे   
	प्रेम गर्नलाई भ्यालेन्टाइन डेजस्तो दिनलाई पर्खिनुपर्ने आवश्यकता नभएको सन्तहरूले बताए  उनीहरूका अनुसार देखावटी प्रेम र अभिनयमा कुनै अन्तर हुँदैन  यो त अन्तरमनमा एकअर्काप्रति उत्पन्न हुने स्नेह र आदरको भाव हो  साधुसन्तको छलफलमा प्रेमलाई सम्हालेर राख्नु कुनै तपस्याभन्दा कम नहुने बताइयो किनकि वास्तविक प्रेम मर्यादित र संयमित हुन्छ   
	उनीहरूको अनुसार प्रेम मनुष्यको स्वाभाविक प्रवृत्ति हो प्रेमले शरीरलाई नभएर आत्मालाई छुन सक्नुपर्छ  प्रेमबिना मानव जीवन सम्भव छैन  हरेक मान्छेको जीवनमा उच्च साधना हो प्रेम  उनीहरूका अनुसार प्रेम गर्नेले दिन वा समय गनेर बस्दैनन्  धर्म समाज र संस्कृतिसँग हरक्षण प्रेम जोडिएको हुन्छ  अटुट र निरन्तर प्रेमले ईश्वर प्रकृति र मानवलाई माखेसाङ्लोझैं जोडेर राखेको हुन्छ  
	कर्म र विचारले आत्माको उचाइलाई छुनु नै प्रेम भएको सन्तहरूको ठहर छ  प्रेमको शरीरसँग नाता हुँदैन  प्रेम र यौनिकताबीचको भेद नगर्दा युवायुवतीहरू गलत साथीको संगतमा परेर जीवनभरि मानसिक तनावमा बिताउन पुग्छन्  कुनै स्त्री वा पुरुषले आफूलाई बजारमा बेच्नलाई राखेको वस्तुझैं प्रदर्शन गर्दै एकअर्कालाईर् सुम्पिनुलाई उनीहरूले प्रेम नभएर वासना वा प्रेम भ्रम मान्छन्  यस्ता प्रदर्शनले महिलाप्रतिको सम्मानमा कमी आउनुका साथै समाजमा यौन हिंसालाई बढावा दिन्छ  
	हरेक क्षण प्रेम चाहनेले मात्र यसको अर्थ र मर्म बुझ्छन्  यो यस्तो शान्ति हो जुन कसैलाई सम्झदा कुरा गर्दा हेर्दा र भेट्दा मात्र पनि प्राप्त हुन्छ  हरेक पटक नयाँ रूपमा देखिनु प्रेमको विशेषता हो   
	यो बजारमा बेच्नलाई शो केसमा राखिएको वस्तु नभएर साँचो आनन्द प्राप्तिको नाम हो प्रेम  भावनाप्रधान प्रेमलाई कुनै परिभाषा दर्शन र सीमामा बाँध्नु नहुने उनीहरूको सुझाव छ   
	प्रेमले मन र भावनाको दूरीलाई हटाउँछ  बिनाघमण्ड र भेदभाव गरिएको माया एवं स्नेह नै साँचो प्रेम हो  प्रेममा म र हामी भन्दा एकअर्काको ख्याल गरिन्छ  बलियो समाज र सशक्त मुलुकको ऐना हो प्रेम जसका लागि सुन्दर शरीर नभएर निश्छल र उदार मन चाहिन्छ  
	एजेन्सीहरूको सहयोगमा 
"
