युद्धको डिलमा शान्ति विजेता "दोस्रो विश्वयुद्व अन्त्यपछिका  अमेरिकी राष्ट्रपतिमध्ये बिल क्लिन्टन पछि बाराक ओबामा मात्र त्यस्ता कमान्डर इन चिफ हुन् जोसँग सैनिक सेवाको अनुभव छैन  ""
	दोस्रो विश्वयुद्व अन्त्यपछिका  अमेरिकी राष्ट्रपतिमध्ये बिल क्लिन्टन पछि बाराक ओबामा मात्र त्यस्ता कमान्डर इन चिफ हुन् जोसँग सैनिक सेवाको अनुभव छैन  सैन्य दक्षता र अनुभव नभएकैले ओबामालाई सन्  मा अफगानिस्तानमा  हजार अमेरिकी सेना थप्ने निर्णय लिन झन्डै डेढ वर्षको समय लाग्यो   
	उपराष्ट्रपति जो बिडेन र विदेशमन्त्री हिलारी क्लिन्टनले समेत नरुचाएको निर्णय लिए ओबामाले  फेरि एकपटक युद्ध नीतिमा उनको अन्योल स्पष्ट भएको छ   
	र परिस्थतिले यी नोबेल शान्ति विजेतालाई युद्धमा धकल्ने संकेत गरेको छ  रासायनिक ग्यास प्रयोग गरेर नरसंहार मच्चाएको आरोपमा अमेरिका सिरिया माथि आक्रमण गर्ने तयारीमा छ जुन राष्ट्रपति ओबामाका लागि निकै चुनौतीपूर्ण छ  विशेषतः प्रमुख अमेरिकी सहयोगी बेलायतको संसदीय निर्णय र त्यसपछि अमेरिकी कंग्रेसको समर्थनका लागि ओबामाको पछिल्लो अनुरोधले सिरिया प्रकरण जटिल बनेको प्रस्ट हुन्छ   
	बेलायतको हाउस अफ कमन्स को अस्वीकृतिपछि ओबामा प्रशासनका लागि सिरिया विरुद्वको अन्तर्राष्ट्रिय गठबन्धन निर्माण चुनौतीपूर्ण बनेको छ  पहिले अमेरिकी कंग्रेसको सर्मथनबिना नै सिरिया हान्न तम्तयार ओबामा प्रशासन बेलायती संसद्को अस्वीकृतिपछि भने घरेलु समर्थनको प्रयासमा छ   
	यसले सिरियाबारे ओबामालाई मात्र नभई कंग्रेसलाई पनि लाभहानिको भागीदार बनाउनेछ  अमेरिकी संविधानअनुसार कंग्रेसको समर्थनबेगर पनि राष्ट्रपतिले सानाखाले हमला गर्न पाउने अधिकार छ  जस्तो कि सन्  मा लिबियामा ओबामाले कंग्रेसको सर्मथनबेगर आक्रमणको आदेश दिएका थिए  युद्ध घोषणसहित आक्रमणका लागि भने कंग्रेसको सर्मथन जरुरी छ   
	अर्थतन्त्र कर स्वास्थ्य बन्दुक संस्कृतिको नियन्त्रण आप्रवासी लगायतका घरेलु एजेन्डाहरूमा विभाजित अमेरिकी कंग्रेसमा प्रस्तुत हुने सिरिया प्रकरणलाई उनको राष्ट्रपतीय कालकै कठिन परिस्थिति बताइएको छ  कंग्रेससँगको असजिलो सम्बन्धका कारण ओबामाले हालसम्म दुई दर्जनभन्दा बढी कानुन भिटो मार्फत लागू गरेको पृष्ठभूमिमा सिरिया प्रकरणलाई घरेलु राजनीति अलिकति मात्र हाबी भए त्यो उनको कार्यकालकै विफलता हुनेछ  
	डेमोक्रयाटहरू घरेलु नीतिमा बढ्ता केन्दि्रत हुने परम्परागत मान्यताविपरीत सिरियामाथिको आक्रमणको तयारी ओबामाका लागि कम्ती चुनौतीपूर्ण छैन  सर्वशक्तिमान भएको हिसाबमा रासायनिक ग्यास प्रयोगमार्फत महिला र बालबालिकाहरूको नरसंहार विरुद्धको अमेरिकी रेस्पोन्स जायज रहेको ओबामाको तर्क अस्वाभविक होइन  तर युद्ध विरोधी छवि बनाएका ओबामा जर्ज डब्ल्यू बुसको मार्गपथमा हिँड्नु धेरैका लागि अस्वाभाविक हो  तर अमेरिकी सर्वाेच्चता र स्वार्थका लागि सिरिया आक्रमण अवश्यंभावी छ  
	त्यसैले ओबामा अमेरिकी कंग्रेससहित अन्तर्राष्ट्रिय समर्थनमा सिरिया हमला गर्न चाहन्छन्  सिरियाको रसिया र इरानसँगको गठबन्धन ओबामा प्रशासनका लागि अर्काे चुनौती हो  राष्ट्रसंघीय सुरक्षा परिषद्को मुख्य सदस्य राष्ट्र चीनको अमेरिकी योजनाप्रतिको असन्तुष्टिको पृष्ठभूमिमा ह्वाइटहाउसलाई घरेलु समर्थनका साथै मध्यपूर्वका गठबन्धन र युरोपेली युनियन दह्रोसाथ अपरिहार्य छ  किनभने सिरियामा होमिदा अलकायदा गठबन्धनबाट अमेरिकी सेनामाथिको सम्भावित खतरा छँदै छ   
	 
	 
	
"
