आशाराममाथि बाल यौन दुराचारको आरोप"यौन उत्पीडनको आरोपमा जोधपुर केन्द्रीय कारागारमा बन्द विवादित सन्त आशारामको जमानत पाउने अन्तिम आश मंगलबार तुहिएको छ 
जमानतका लागि छट्पटिरहेका उनको आग्रहलाई जोधपुर हाई कोर्टले पनि अस्वीकारेको छ  ""
	यौन उत्पीडनको आरोपमा जोधपुर केन्द्रीय कारागारमा बन्द विवादित सन्त आशारामको जमानत पाउने अन्तिम आश मंगलबार तुहिएको छ   
	जमानतका लागि छट्पटिरहेका उनको आग्रहलाई जोधपुर हाई कोर्टले पनि अस्वीकारेको छ  सरकारी पक्षको वकिल उनीमाथि बाल यौन दुराचारी पेडोफिल भएको थप आरोप लगाएका छन्  यसबारेमा अदालतसमक्ष चिकित्सकीय प्रमाणपत्र पनि प्रस्तुत गरियो  प्रतिरोध र प्रतिकार क्षमता कम भएका बालबालिकाको आश्रमले यौन शोषण गर्ने शैलीबारे त्यसमा विस्तृत रूपले उल्लेख गरिएको छ   
	पीडित पक्षको तर्फबाट प्रहरीले प्रस्तुत गरेको अनुसन्धानको प्रगतिलाई हेर्दा जमानतको अपिललाई स्वीकार्न नसकिने अदालतले भनेको छ  आशारामका तर्फबाट बहस गरिरहेका भारतका चर्चित अधिवक्ता राम जेठमलानीले पीडित बालिकामाथि लगाएको आरोप सम्बन्धमा अदालतसमक्ष कुनै ठोस प्रमाण प्रस्तुत गर्न सकेन  उनले पीडित नाबालिग भएको र उनलाई पुरुषप्रति आकषिर्त हुने रोग भएको पुरानै तर्क राख्दै कथित बाबाको रिहाइका लागि अपिल गरेका थिए  जेठमलानीले मंगलबार पनि यसलाई पुष्टि गर्ने आधार प्रस्तुत गर्न सकेनन्   
	यो मुद्दामा आसारामलाई छाड्नुपर्ने ठोस आधारभन्दा पनि पीडित चेलीको चरित्र हत्या गर्नमा जेठमलानीले बढी समय खर्चेका थिए  न्यायधीश निर्मलजित कौरले बहसको क्रममा मूल विषयमा केन्दि्रत भएर मात्र बहस गर्न उनलाई सुझाव दिएकी थिइन्  आशारामको जमानत अपिलमाथि झन्डै दुई घन्टा सुनुवाइ भएको थियो  जेठमलानीले कुनै नयाँ तर्क र प्रमाण प्रस्तुत गर्न नसकी पुरानै आरोपलाई दोहोर्याइराखे   
	प्रहरीले भने उनलाई छाड्न नहुने सम्बन्धमा सशक्त तर्क प्रस्तुत गरेको थियो  उनी जेलमा बन्द हुँदा पनि समर्थकहरूले कानुन व्यवस्था बिगारेको र जेलबाट बाहिर आएमा स्थिति नियन्त्रणबाहिर जाने प्रहरीले भनेको थियो  मुख्य आरोपी आशाराम बाहिर आएमा समर्थकहरूले दंगा गर्न सक्ने प्रहरीले ठोस आधार र हालसालै भएका घटनाहरूको उदाहरण प्रस्तुत गरेको थियो  आशारामको अनुयायीमा ठूलो संख्यामा सूचीकृत अपराधी ब्युटिपार्लर एवं हर्बल व्यवसायको आडमा देह व्यवसायको नेटवर्क चलाउने गिरोह र डकैती गिरोहका सदस्यहरू पनि रहेको प्रहरीले जनाएको छ   
	यी शक्तिशाली बाबाको आश्रमको आडमा उनीहरूले सहज ढंगले अवैध एवं आमजनतालाई ठग्ने व्यवसाय चलाइरहेको हुनाले जसरी भए पनि यो मुद्दालाई दबाउन सम्पूर्ण शक्ति लगाइरहेका छन्   
	पीडित चेलीको बलात्कार हुँदा अभिभावकले किन विरोध नगरेको आशाराम पक्षका वकिल र समर्थकको आरोप पनि अदालतमा झूटो प्रमाणित भइसकेको छ   
	नाबालिगसँग यौन दुव्र्यवहार भएको कुटी वातानुकुलित भएको हुनाले बाहिर आवाज नआएको र अभिभावक  सय मिटर पर बसेर प्रतीक्षा गरिरहेको हुनाले थाहा नपाएको अदालत समक्ष प्रहरीले प्रस्तुत गरेको डायरीमा भनिएको छ  
"
