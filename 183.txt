नेपाल मामिलामा भारत चुक्योभारतीय प्रमुख विपक्षी दलका एक शीर्ष नेताले नेपाल मामिलामा नयाँ दिल्ली गम्भीर रुपमा चुकेको टिप्पणी गर्दै भारत सरकारको आलोचना गरेका छन्  "
	भारतीय प्रमुख विपक्षी दलका एक शीर्ष नेताले नेपाल मामिलामा नयाँ दिल्ली गम्भीर रुपमा चुकेको टिप्पणी गर्दै भारत सरकारको आलोचना गरेका छन्  नेपालभारत सहयोग मञ्चले नयाँ दिल्लीमा आयोजना गरेको दुई दिने गोष्ठीको उद्घाटन सत्रलाई शुक्रवार सम्बोधन गर्दै भारतीय जनता पार्टीका पूर्व अध्यक्ष राजनाथ सिंहले त्यस्तो धारणा राखेका हुन्   
	नेपालको राजनीतिक संकट समाधानका लागि जस्तो किसिमको पहल गर्नुपर्थ्यो त्यो गर्न नसक्नु भारतीय सरकारको कूटनीतिक विफलता हो नेपालसँग जोडिएको भारतीय राज्य उत्तर प्रदेशको मुख्यमन्त्री समेत रहिसकेका सिंहले भने   
	आफूले नेपालको राजनीतिक गतिरोधसम्बन्धमा भारतीय प्रधानमन्त्री मनमोहन सिंहसँग समेत कुराकानी गरेको प्रसंग उप्काउंदै उनले थपे नेपालका प्रधानमन्त्रीसँग कुराकानी गरेर समाधान निकाल्नतर्फ लाग्नोस् भनेर मैले प्रधानमन्त्री मनमोहन सिंहलाई भनेको थिए तर कुनै पहल गरिएन  
	यद्यपि उनले त्यस्तो पहल गर्दा नेपालको आन्तरिक मामिला हस्तक्षेप नहोस् भन्नेतर्फ सचेत रहनुपर्ने आवश्यकता पनि औल्याए   
	नेपालभारत सम्बन्धका विभिन्न आयाममाथि टिप्पणी गर्दै उनले नेपाल शान्त र समृद्ध भएको भारतले हेर्न चाहेको उल्लेख गरे  सन्  को नेपालभारत मैत्री सन्धि लगायतका सहमति सम्झौताहरुमाथि पुर्नविचार गर्न भारत तयार रहेको तर त्यो द्विपक्षीय सम्बन्ध अझ प्रगाढ पार्ने ढंगले हुनुपर्ने उनले बताए  भारतमा नेपालविरोधी र नेपालमा भारतविरोधी माहोल सिर्जना गर्न विदेशी शक्ति लागेको जिकिर गर्दै सिंहले त्यस्ता शक्तिलाई परास्त गर्न दुवै पक्ष मिलेर अघि बढ्नुपर्ने धारणा राखे   
	फरक प्रसंगमा सिंहले नेपाललाई धर्म निरपेक्ष राष्ट्र घोषणा गर्ने पूर्वनिर्णयमाथि पुर्नविचार गर्न नेपाली पक्षलाई आग्रह पनि गरे   
	कार्यक्रममा नेपालतर्फका वक्ता पूर्वपरराष्ट्रमन्त्री प्रकाशचन्द्र लोहनीले भारतले नेपालजस्ता साना मुलुकसँग सौहार्द र सहृदयी व्यवहार गर्नुपर्ने आवश्यकता औल्याए   
	उद्योगमन्त्री अनिल कुमार झा पूर्वमन्त्री एवम् नेपाली कंग्रेसका नेता सुरेश मल्ल भारतीय राज्य उत्तराखण्डका पूर्व मुख्यमन्त्री एवम् भाजपा नेता भगतसिंह कोशियारी लगायतले नेपाल र भारतबीच दुई देश एक आत्माको सम्बन्ध रहेको टिप्पणी गरे   
	शनिवार सकिने यो गोष्ठीमा नेपालको राजनीतिक अवस्था नेपाल भारतसम्बन्धका आर्थिक कूटनीतिक एवम् राजनीतिक आयामबारे विभिन्न पाँच सत्रमा छलफल हुनेछ  यो गोष्ठीमा नेपालबाट लोहनी मल्ल र मन्त्री झाका अतिरिक्त संवैधानिक कानूनका ज्ञाता राजनीतिक विश्लेषक अर्थविद् एवम् वरिष्ठ पत्रकारहरु सहभागी छन् 
"
