टायरगाडामाथि भानुभक्तदुई सय वर्षअघि तनहुँमा जन्मिएका आदिकवि भानुभक्त मध्यतराईमा जन्मिएका भए पक्कै पनि परम्परागत सवारीसाधन टायरगाडामा रामायण वाचन गर्दै यात्रा गर्थे होला "
	दुई सय वर्षअघि तनहुँमा जन्मिएका आदिकवि भानुभक्त मध्यतराईमा जन्मिएका भए पक्कै पनि परम्परागत सवारीसाधन टायरगाडामा रामायण वाचन गर्दै यात्रा गर्थे होला  कल्पनाजस्तो लाग्ने दृश्य शनिबार वीरगन्जमा साँच्चिक्कै देख्न पाइयो  स्थानीयले जन्मजयन्ती भव्यताका साथ मनाउने क्रममा आदिकविको प्रतिरूपलाई टायरगाडामा बसाएर नगर परिक्रमा गराए  भव्य सजाइएको टायरगाडामा पछाडि झुपडी बनाइएको थियो सँगै घाँसी र एक ऋषि थिए   
	दौरासुरुवाल पटुका टोपीमा सजिएका आदिकवि हातमा रामायण लिएर वाचन गरी रहेका देखिन्थे  उपमहानगरको चिल्लो सडकमा गुडिरहेको टायरले पहाडी भूगोलमा जन्मिएका आदिकविलाई पहाडी पोसाकमा तराईको टायरगाडामा झाँकीसहित नगरपरिक्रमा गराउँदाको दृश्यले तराई र पहाडलाई भावनात्मक रूपमा जोड्ने समावेशी सेतुको काम पनि गरिरहेको थियो  लक्ष्मी साहित्य समाजले यस्तो पृथक शैली अपनाएको हो  आदिकवि कुनै भूगोल वा जातविशेषको मात्र होइनन् समाजका संयोजक महेश गौतमले भने उनी सारा नेपालीका सम्पत्ति हुन्  वीरगन्ज युवा समाज अध्यक्ष कमल चौगाइर्ं साहित्यिक गतिविधि पातलिँदै गएको सन्दर्भमा यस्तो भिन्न कार्यक्रमले साहित्य जोगाउन ठूलो योगदान दिएको बताए  
	 
	 
"
