धर्मगुरु आशारामलाई प्रहरीको नोटिसभारतको राजस्थान राज्यको जोधपुर प्रहरीले सोमबार बलात्कारका आरोपी धर्मगुरु आशाराम बापुलाई सोधपुछका लागि उपस्थित हुने सूचना पठाएको छ  "
	 
	 
	भारतको राजस्थान राज्यको जोधपुर प्रहरीले सोमबार बलात्कारका आरोपी धर्मगुरु आशाराम बापुलाई सोधपुछका लागि उपस्थित हुने सूचना पठाएको छ  प्रहरी टोलीले गुजरातको अहमदावादस्थित मोटेरा आश्रममा पुगेर उनलाई बुझाएको नोटिसमा उपस्थित हुनलाई  अगस्टम्मको समय दिइएको छ  
	अनुयायी र अन्धभक्तको विरोधलाई ध्यानमा राखेर टोली पुग्नुअघि गुजरात प्रहरीले आश्रमको सुरक्षा प्रबन्ध कडा पारेको थियो  निर्धारित अवधिसम्म प्रहरीसमक्ष हाजिर भएर बयान नदिएमा उनलाई पक्राउ गरिने भारतका प्रमुख सञ्चारमाध्यमहरूले जनाएका छन्  आशाराममाथि आफ्नै एक आश्रमको गुरुकुलमा पढ्ने किशोरीले बलात्कारको आरोप लगाएकी छन्  चिकित्सकीय जाँचमा यसको पुष्टि भइसकेको छ  यस बारेमा मुख खोलेमा आश्रममा पढ्ने आफ्नो भाइको हत्या गर्ने धम्की बाबाले दिएको पीडित किशोरीले प्रहरी बयानमा बताएकी छन्   
	उनीविरुद्ध प्रमाण फेला परेको दाबी गर्दै प्रहरीले बुधबार औपचारिक रूपमा उजुरी दर्ता गरेको थियो  सुरुवाती अनुसन्धानमा भक्तजनले बलात्कारको बेला आशाराम आश्रममा नभएको दाबी गरेका थिए  तर पछि बाबाले आफू आश्रममै रहेको स्वीकारेका थिए  प्रहरीले पनि गत  र  अगस्टमा आसाराम ती किशोरी र उनको अभिभावक आश्रममै रहेको पुष्टि गरिसकेको छ  सरकार र अधिकारवादी संघसंस्थाहरूले आफ्नो अथाह शक्ति र पहुँचको अगाडि घुँडा टेकेकाले आशारामको दुष्साहस बढेको सञ्चारमाध्यमहरूको विश्लेषण छ  भारतका विभिन्न सहरमा आमजनताले सडकमा आएर ती धर्मगुरुको पुत्लामा आगो लगाउँदै र कालो मोसो दलेर विरोध प्रदर्शन गरेका छन्  कसरी र कुन परिस्थितिमा यो घटना भएको सम्बन्धमा प्रहरीले सबुत जुटाइरहेको छ  आशारामले ती किशोरीलाई पीडित नभएर पवित्र भएको बताएका छन्   
	 
	 
	 
	 
	 
	
"
