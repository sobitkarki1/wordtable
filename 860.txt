अमेरिकी प्रशासन ठप्पसिनेटबाट बजेट पारित हुन नसकेपछि अमेरिकी सरकारले खर्च गर्ने अख्तियारी नभएको भन्दै अत्यावश्यकबाहेक सरकारी कार्यालयहरू बन्द गर्न आदेश दिएको छ  यसले गर्दा आठ लाख कर्मचारी काम छाडेर घर र्फकन बाध्य भएका छन्  "
	सिनेटबाट बजेट पारित हुन नसकेपछि अमेरिकी सरकारले खर्च गर्ने अख्तियारी नभएको भन्दै अत्यावश्यकबाहेक सरकारी कार्यालयहरू बन्द गर्न आदेश दिएको छ  यसले गर्दा आठ लाख कर्मचारी काम छाडेर घर र्फकन बाध्य भएका छन्   
	ह्वाइट हाउसको बजेट कार्यालयले सोमबार राति अधिकांश सरकारी विभाग बन्द गर्न आदेश दिएको हो   वर्षपछि अमेरिकी सरकार यस्तो समस्यामा परेको हो   
	मंगलबारदेखि कार्यालयमा अत्यावश्यक सरकारी कर्मचारी मात्रै छन्  ह्वाइट हाउसमा समेत निकै कम कर्मचारी राखिने भएको छ  विपन्न महिला तथा बालबालिकालाई खाना उपलब्ध गराउने सामाजिक कार्यक्रमका साथै पर्यटकीय आकर्षण स्ट्याचु अफ लिबर्टी पनि बन्द हुने छ  हुलाक र हवाई जस्ता अत्यावश्यक सेवाका कर्मचारी भने नियमित रूपमै सञ्चालन हुनेछन्  रिपब्लिकनहरूले सरकारको नयाँ बजेटलाई राष्ट्रपति बाराक ओबामाको ओबामा केयर नाम दिइएको स्वास्थ्य सेवा कानुनलाई तत्काल लागू गर्न नहुने माग राख्दै बजेट रोकेका हुन्   
	सरकारी कामकाज ठप्पप्रायः भएपछि राष्ट्रपति ओबामाले रिपब्लिकनले आफ्ना कट्टर राजनीतिक मागका लागि मुलुकलाई बन्धक बनाएको बताएका छन्  एक भिडियो सन्देश दिँदै उनले आफूले सरकारी कामकाज खुलाउनका लागि छलफल जारी राख्ने जनाएका छन्  रिपब्लिकनहरूले भने ओबामाले सद्भाव वार्ता अस्वीकार गरेको आरोप लगाएका छन्   
	ह्वाइट हाउसले ओबामा केयर कानुनको रूपमा रहेको र यसलाई कार्यान्वयन हुनबाट रोक्न नसकिने बताएको छ  यसले सबै अमेरिकी जनतालाई खर्च गर्न सकिने स्वास्थ्य सेवा प्रदान गर्ने लक्ष्य राखेको ओबामा प्रशासनको भनाइ छ  ओबामाले सरकारी कामकाज बन्द हुँदा मन्दीबाट उत्रिएको अर्थतन्त्रलाई नराम्रो क्षति पुर्याउने बताए  यसबाट मजबुत बन्दै गएको अमेरिकी डलरमा पनि गिरावट आउन सक्ने अनुमान गरिएको छ  
"
