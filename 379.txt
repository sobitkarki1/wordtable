पत्रकारको योग्यता निर्धारण कमिटीभारतको प्रेस काउन्सिल पीसीआई का अध्यक्ष मार्कण्डेय काट्जूले उचित योग्यता निर्धारण नहुँदा पत्रकारिताको गुणात्मक पक्ष प्रभावित भइरहेको बताएका छन्  पूर्वन्यायाधीशसमेत रहेका उनले सञ्चारकर्मीको न्यून्तम योग्यता तय गर्नलाई एक कमिटी गठन गरेका छन्  "
	भारतको प्रेस काउन्सिल पीसीआई का अध्यक्ष मार्कण्डेय काट्जूले उचित योग्यता निर्धारण नहुँदा पत्रकारिताको गुणात्मक पक्ष प्रभावित भइरहेको बताएका छन्  पूर्वन्यायाधीशसमेत रहेका उनले सञ्चारकर्मीको न्यून्तम योग्यता तय गर्नलाई एक कमिटी गठन गरेका छन्  यसमा काउन्सिलका सदस्य श्रवण गर्ग राजीव साबडे र पुने विश्वविद्यालयको सञ्चार एवं पत्रकारिता विभागका उपप्रध्यापक डा उज्ज्वल बार्भे छन्  काट्जूद्वारा जारी विज्ञप्तिमा पत्रकारिता क्षेत्रमा आउनलाई चाहिने डिग्रीको उपेक्षा गरिँदै आएको भनिएको छ   
	अधिवक्ता बन्नलाई एलएलबी डिग्री र बार काउन्सिलको सदस्य हुनुपर्छ त्यसैगरी चिकित्सक बन्नलाई कम्तीमा एमबीबीएस उत्तीर्ण हुनुका साथै मेडिकल काउन्सिलमा दर्ता हुनुपर्छ उनले भनेका छन्  उनले शिक्षक हुनलाई पनि पर्याप्त तालिम र डिग्रीको आवश्यकता हुने बताए  तर पत्रकारितामा आउनलाई अहिलेसम्म शैक्षिक योग्यता नतोकिएको उनले बताए  उनले मुलुकभरि च्याउझैं उम्रेका दक्ष पत्रकार बनाउने नाममा खोलिएका अधिकांश संस्थाहरू नै अक्षम र अयोग्य भएको पनि खुलासा गरेका छन्  
	यस्तो अवस्थामा प्रायःजसो थोरै वा अपर्याप्त तालिम प्राप्त जनशक्ति यो पेसामा प्रवेश गरिरहेका छन् यस्ता व्यक्तिहरूले पत्रकारिताको उच्च मापदण्डलाई पालन गर्न नसक्दा यसले नकारात्मक प्रभावलाई बढाउँछ उनले भने  यही कारणले केही समयदेखि यो क्षेत्रका लागि पनि वैधानिक योग्यता तोकिनुपर्ने महसुस गरिएको काट्जूले बताए  पत्रकारिताले जीवनमा महत्त्वपूर्ण प्रभाव पार्ने हुनाले कानुनअनुरूप पत्रकारको योग्यता तोक्ने बेला आएको उनले धारणा राखेका छन्  यो कमिटीले सबै पक्षमा विचार गर्दै चाँडै प्रतिवेदन पेस गर्ने उनले जानकारी दिए  पाउनेबित्तिकै काउन्सिलका सम्पूर्ण सदस्य अगाडि यसलाई राख्छु स्वीकृत भएपछि सरकार समक्ष उपयुक्त विद्यान बनाउन प्रस्ताव राख्नेछु उनले भने  उनले केन्द्रीय तथा राज्य सकारकार एवं मुलुकभरिका पत्रकारितासम्बन्धी संस्थालाई उक्त टिमलाई सहयोग गर्न आग्रह गरिएको बताए   
	
"
