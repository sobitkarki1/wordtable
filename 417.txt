भारतको प्रहरी चौकीमा रक्सी पार्टीभारतको मुरादाबादमा बुद्धबजार प्रहरी चौकीमा होलीको अवसरमा रक्सी पार्टीको आयोजनाको खुलासा भएको छ  प्रहरी कार्यालयमा रक्सी खाएको र खुवाएको यो लज्जास्पद घटनामा उक्त क्षेत्रका वरिष्ठ प्रहरी उपरीक्षक निलाब्जा चौधरीले ड्युटीमा तैनाथ दुई जवानलाई निलम्वन गरेर जाँचका आदेश दिएका छन्  "
	भारतको मुरादाबादमा बुद्धबजार प्रहरी चौकीमा होलीको अवसरमा रक्सी पार्टीको आयोजनाको खुलासा भएको छ  प्रहरी कार्यालयमा रक्सी खाएको र खुवाएको यो लज्जास्पद घटनामा उक्त क्षेत्रका वरिष्ठ प्रहरी उपरीक्षक निलाब्जा चौधरीले ड्युटीमा तैनाथ दुई जवानलाई निलम्वन गरेर जाँचका आदेश दिएका छन्  उनीहरूले इन्चार्ज नभएको मौकामा प्रहरी कार्यालयलाई रक्सी भट्टी बनाएका थिए  प्रतिवेदन आएपछि यसभन्दा ठूलो कारबाही हुने चौधरीले बताए   
	जवानहरूले हातमा रक्सीको बोतल लिएर चौकी अघिल्तिर डिजेको धुनमा मस्त नाचे  उनीहरूले आवतजावत गर्नेलाई पनि बलजफ्ती रक्सी खुवाए  त्यो दिन सहरमा लुटपाटको तीन कुटपिट र सडक दुर्घटनाका तीन दर्जनभन्दा बढी घटना भयो  चारजनाको मृत्यु पनि भयो  प्रहरीको लापरबाहीको फाइदा उठाउँदै महिलासँग अभद्र व्यवहारका थुप्रै घटना भए  सहरमा कतै पनि सुरक्षा प्रबन्ध थिएन  होलीको उन्मादमा डुबेका प्रहरीहरूले मर्यादालाई पूरै बिर्सेका थिए  चौकी प्रमुख आउँदा पनि सिपाहीहरू शान्त भएनन्  वरिपरि रक्सीको बोतल देखेर विभिन्न घटनाका पीडितहरू पनि उजुरी दिने हिम्मत गर्न सकेनन्  उजुरी दिन आएकालाई पनि प्रहरीले अर्को दिन आउन भन्दै फर्काएका थिए  
	 
	 
	
"
