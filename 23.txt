बेलायती युवराज्ञीको टपलेस तस्बिर फ्रेन्च पत्रिकाले छाप्यो"बेलायती राजपरिवार फेरि एकपटक विवादमा आएको छ 
राजकुमार हृयारीको नांगो तस्बिर सार्वजनिक भएको केही समयपछि नै युवराज्ञी केट मिडलटनको टपलेस तस्बिर सार्वजनिक भएको हो  टपलेस तस्बिर छापेपछि पूरै बेलायतमा हंगामा मच्चिएको छ ""
	एक फ्रान्सेली सेलिब्रेटी गसिप पत्रिकाले शुक्रबार बेलायतका प्रिन्स विलियमकी श्रीमती पि्रन्सेस क्याथरिन एलिजाबेथ मिडलटन केट को अर्धनग्न तस्बिर प्रकाशित गरेको छ  टपलेस तस्बिर छापिँदा विलियम र केटले दुःख व्यक्त गरेका छन्  उनीहरूले यसलाई गोपनीयताको उल्लंघन भएको बताउँदै अनुचित र असंगत ठहर गरेका छन्  
	फ्रान्सेली पत्रिका क्लोजर ले बेलायती महारानीकी बुहारी डचेज अफ क्याम्बि्रज केटको यो तस्बिर प्रकाशित गरेको हो  महारानीका भतिजा लर्ड लिनलेको फ्रान्सिसी महलमा बिदा मनाइरहेको बेला क्लोजरले यो तस्बिर खिचेको थियो  यी शाही दम्पतीको तस्बिरलाई धमिलो पारिए पनि ठूलो लेन्सले खिचिएका लागि सहजै चिन्न सकिन्छ  शाही दम्पतीले गोपनीयता हकको उल्लंघन भएको भन्दै उक्त पत्रिकाविरुद्ध मुद्दा हालेका छन्  पत्रिकाका सम्पादकले यो तस्बिरको प्रकाशनमा कुनै नोक्सानी नदेखेको बताएका छन्  ती तस्बिरहरू पनि अलिकति पनि स्तब्ध पार्ने खालका छैनन् लारेन्स पियूले भनिन् समुद्री किनारका अर्धनग्न सूर्यस्नान गरिरहेको लाखौं महिलाको झैं यो तस्बिर छ   
	 
	 """" """" """" """"  
	 
	यही महलबाट सार्वजनिक भएको थियो तस्बिर  तस्बिर एजेन्सी 
	विलियम र केट अहिले एसिया भ्रमणकाक्रममा सिंगापुर हुँदै मलेसिया आएका छन्  गल्लीबाट सहजै तस्बिर खिच्न सकिने हुनाले शाही दम्पतीबाट आएको प्रतिक्रियालाई असुहाउँदो भनेकी छन्  फ्रान्सिसी प्रकाशन र फोटो पत्रकारले गोपनीयताको उल्लंघन गरेकोले डयुक र डचेज दुःखी भएका छन् यो अनुचित हो प्रिन्स अफ वेल्सको कार्यालय क्लेयरेन्स हाउसका एक प्रवक्ताले भने  मुख्य पृष्ठ र भित्रका चार पृष्ठमा विलियम र केटका तस्बिर छापिएका छन्  केही तस्बिरमा केट अर्धनग्न देखिएकी छन्  हाल उनीहरू एसियाली यात्रामा छन्  केही साताअघि केटका देवर पि्रन्स हयारीको नग्न तस्बिरलाई लिएर यस्तै विवाद भएको थियो  
"
