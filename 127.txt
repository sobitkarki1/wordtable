शिवसेना प्रमुख ठाकरेको निधनछिमेकी भारतको कट्टर हिन्दुत्ववादी संगठन शिव सेनाका प्रमुख बाल ठाकरेको शनिबार मुम्बईमा निधन भएको छ  केही दिनयता सिकिस्त बिरामी भई मुम्बईस्थित आफ्नै घरमा उपचार गराइरहेका  वर्षीय ठाकरेको हृदयाघातका कारण निधन भएको हो  "
	छिमेकी भारतको कट्टर हिन्दुत्ववादी संगठन शिव सेनाका प्रमुख बाल ठाकरेको शनिबार मुम्बईमा निधन भएको छ  केही दिनयता सिकिस्त बिरामी भई मुम्बईस्थित आफ्नै घरमा उपचार गराइरहेका  वर्षीय ठाकरेको हृदयाघातका कारण निधन भएको हो  निधनको खबरलगत्तै ठाकरेको निवास मातोश्री वरपर उनका सयौं समर्थक पुगेका थिए  भारतीय टेलिभिजनहरूले ठाकरेका समर्थकहरू भावविह्वल भएका दृश्यहरू प्रसारण गरिरहेका छन्  ठाकरेको अन्तिम संस्कार आइतबार अपराह्न गरिँदैछ   
	शिव सेनाको प्रभाव क्षेत्र मानिने मुम्बईस्थित कतिपय स्थानहरू ठाकरेको निधनको खबरलगत्तै बन्दप्रायः भएका थिए  मुम्बईमा सुरक्षासमेत चुस्त पारिएको छ  करिब  हजार प्रहरी सुरक्षाका लागि खटिएको सरकारी अधिकारीहरूले बताएका छन्  ठाकरेका छोरा उद्धव तथा शिव सेनाका अन्य नेताहरूले समर्थकहरूलाई संयम रहन अपिल पनि गरेका छन्  बिहीबारयता ठाकरेको स्वास्थ्य अवस्थालाई लिएर विभिन्न अड्कलबाजी सार्वजनिक भएका थिए  तथापि शिव सेनाले ठाकरेको निधनको खबर घोषणा हुनुअघिसम्म पनि उनको स्वास्थ्यमा सुधार आएको झूटो विवरण दिइरहेको थियो  शनिबारै प्रधानमन्त्री मनमोहन सिंहदेखि लिएर विभिन्न पार्टीका नेता एवं बलिउड फिल्म जगतका हस्तीहरूले ठाकरेको निधनप्रति गहिरो शोक व्यक्त गरेका छन्   
	विवादित छवि  मा जन्मिएका बाल केशव ठाकरेले आफ्नो करिअरको सुरुवात प्रख्यात प|ी प्रेस जर्नलको काटुनिस्टका रूपमा थालेका थिए   मा आफ्ना भाइसँग मिलेर मार्मिक नामक कार्टुन साप्ताहिकको प्रकाशन थाल्नुअघि उनका कार्टुनहरू दी टाइम्स् अफ इन्डियाको आइतबारे संस्करणहरूमा पनि प्रकाशित हुने गर्थे   कै दशकमा महाराष्ट्रमा आप्रवासीविरोधी भावना फैलिरहेको मौकालाई राजनीतिमा आउने आधारका रूपमा ठाकरेले उपयोग गरे  गुजरात तथा दक्षिण भारतीय राज्यका मानिसहरूले महाराष्ट्रमा आएर मराठीहरूको रोजगारी खोसिरहेको भन्दै उनीहरूलाई ठाकरे र उनका समर्थकहरूले आक्रमणको तारो बनाउन थाले  महाराष्ट्र राज्यका मानिसहरूको अधिकार संरक्षण गर्ने नाममा उनले  मा कट्टर हिन्दुत्ववादी पार्टी शिव सेना गठन गरे  मराठीहरूका मसिहाका रूपमा आफूलाई उभ्याउने प्रयासमा उनले क्षेत्रीयतावादी सोचलाई व्यापक मलजल गरे  कहिले भारतकै अन्य राज्यबाट कामका लागि महाराष्ट्र आएका मानिसहरू त कहिले मुस्लिमहरू उनका निशाना बन्ने गर्थे  उनीहरू ठाकरेका भाषणहरूमा नियमित जसोमात्रै होइन फाट्टफुट्ट उनका समर्थकहरूको भौतिक आक्रमणको तारो हुने गर्थे  पाकिस्तानप्रति ठाकरेले देखाएको कठोर दृष्टिकोण पनि निकै चर्चाको विषय बन्ने गरेको छ भारतमा   मा भारतपाकिस्तान क्रिकेट खेलपूर्व उनका समर्थकहरूले दिल्लीस्थित एक स्टेडियमको खेलमैदानको केही हिस्सानै खनिदिएका थिए   
	उनको कट्टर हिन्दुत्ववादी र क्षेत्रीयतावादी छविका बाबजुद पनि ठाकरेलाई जनमानसमा छिट्टै प्रभाव पार्न सक्ने निर्णयशक्ति भएको र स्पष्टवक्ता नेताका रूपमा भारतमा धेरैले मान्ने गरेका छन्  लोकसभामा विपक्षी दलकी नेतृ सुष्मा स्वाराजले ठाकरेलाई सिंहका रूपमा चित्रित गर्दै उनको निधनमा दुःख मनाउ गरेकी छन्  राजनीतिक वृत्तमा शिव सेनासँग सहकार्य गर्ने भारतीय जनता पार्टीका अध्यक्ष नितीन गड्करीले ठाकरेलाई आफूहरूले पूर्वप्रधानमन्त्री अटल बिहारी बाजपेयीलाई जतिकै श्रद्धा गर्ने गरेको टिप्पणी गरे  उनले ठाकरेको निधनपछि आफूहरूको एक आधार गुमेको उल्लेख गर्दै उक्त घटना गहिरो धक्का भएको बताए  गुजरातका मुख्यमन्त्री नरेन्द्र मोदीले ठाकरेको निधनपछि एक युगको बिदाई भएको भन्दै गहिरो निराशा व्यक्त गरे  प्रधानमन्त्री मनमोहन सिंहले ठाकरेको निधनप्रति दुःख व्यक्त गर्दै उनलाई महाराष्ट्र राज्यको महत्त्वपूर्ण शक्ति भन्दै व्याख्या गरेका छन्   
	नेपाल सम्बन्ध  
	नेपालसँग जोडिएको बाल ठाकरेसम्बन्धी एउटा रोचक तथ्य रहेछ  शिवसेना निकटको नेपाली श्रमिक मजदुर युनियन भारतका अध्यक्ष मास्टर थापाका अनुसार ठाकरेको खानपानदेखि लिएर प्रायः सबै दैनिकी करिब तीन दशकयता एक जना नेपालीले नै हेर्दै आएका थिए  उनी हुन् स्याङ्जा घर भएका  वर्षीय चम्पा थापा  यतिका वर्षसम्म चम्पा दाइले बाला साहेबको दाहिने हातजस्तै भएर काम गर्नुभयो थापाले कान्तिपुरसँग भने  थापाजस्ता ठाकरेलाई नजिकबाट चिन्नेहरूले नेपाल र नेपालीप्रति उनको गहिरो लगाव रहेको बताएका छन्  नेपाल सधैं हिन्दू राष्ट्र रहोस् भन्ने बालासाहेबको चाहना थियो  नेपालप्रति चासो राख्नेमात्रै होइन उहाँले मुम्बईमा कोही नेपाली अप्ठ्यारोमा परे दिल खोलेर सघाउने पनि गर्नुहुन्थ्यो नेपालभारत शिव सेना सम्पर्क समितिका प्रमुख अशोक नेपालीले कान्तिपुरसँग भने  मास्टर थापाले ठाकरेलाई पितासमान व्यक्तिका रूपमा सम्झिए  
"
