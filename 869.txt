 भिडियो गेममा मोदी"भारतको निर्वाचन प्रचारमा उच्च प्रविधिको मज्जाले प्रयोग हुन थालेको छ  भारतीय जनता पार्टी भाजपा ले प्रधानमन्त्री पदको उम्मेदवारको रूपमा अघि सारेको नरेन्द्र मोदी त पहिलादेखि नै फेसबुक ट्वीटर र ब्लगमार्फत जनसम्पर्क गर्नमा कुशल नै मानिन्छन् ""
	भारतको निर्वाचन प्रचारमा उच्च प्रविधिको मज्जाले प्रयोग हुन थालेको छ  भारतीय जनता पार्टी भाजपा ले प्रधानमन्त्री पदको उम्मेदवारको रूपमा अघि सारेको नरेन्द्र मोदी त पहिलादेखि नै फेसबुक ट्वीटर र ब्लगमार्फत जनसम्पर्क गर्नमा कुशल नै मानिन्छन्  छोटकरीमा नमोको नामले चर्चित मोदीको लोकपि्रयतालाई भजाउँदै अमेरिका केन्दि्रत एक सपटवेयर कम्पनिलेे मोदी रन नामको भिडियो गेम नै बनाएको छ   
	गुगले प्ले स्टोरबाट डाउन लोड गर्न सकिने यो एन्ड्रोइड गेममा मोदीलाई सुपर हिरो को रूपमा प्रस्तुत गरिएको छ  गेमको सुरुमै मोदीलाई जिताउन सहयोग गर्न भनिएको छ  उनलाई प्रत्येक राज्यमा दगुर्दै एवं लामोलामो फाल हाल्दै मत दान गरेको र अन्तमा प्रधानमन्त्री बनेर लाल किल्लासम्म पुगेको देखाइएको छ  उनको यात्रा भन्ने आफ्नै राज्य गुजरातबाट सुरु हुन्छ  गेम खेल्ने क्रममा एउटा सानो गल्तीले पनि मोदी खाल्डोमा खस्न सक्छन्   
	निकै रचनात्मक यो गेममा राज्य अनुसारको कलात्मक पृष्ठभूमि देखाइएको छ  भाजपाले उहिले नै उनी प्रधानमन्त्री बन्ने सपनासम्म देखिसकेको छ  लाल किल्लासम्म पुग्ने उनको सपनालाई सत्ताधारी कंग्रेसले एक मिठो सपना भनेको छ  मोदीले जित्ने वा हार्ने भविष्यले निर्धारण गर्ने छ  तर एक लाखभन्दा बढी बालबालिकाले यो रमाइलो गेम लोड गरिसकेका छन्  हरेक मिनेट सयौं उपभोक्ता थपिँदै गइरहेको छ  सबैले मोदीलाई भुइँमा नपछारी यो खेल जित्ने प्रतिस्पर्धामा लागि परेका छन्  बालबालिकाले पनि उनकै पक्षमा विचार राखिरहेका छन्   
	सफ्टवेयर कम्पनीले मोदीको लोकपि्रयतामा पहिला पनि यस्तो गेम बनाइसकेको छ जसमा उनलाई भ्रष्टाचारसँग लडिरहेको देखाइएको छ  उनको छोटो नाम नमो राखेर मोबाइलको मोडेल पनि बजारमा आइसकेको छ  उनलाई पात्र बनाएर कमिक्स पनि प्रकाशित भएको छ   
	विकासदेखि विवादसम्मका मुद्दामा चर्चामा रहने उनका बारेमा अंग्रेजी र हिन्दीमा नमो नमो गीत पनि बन्न लागेको छ  उनी हिजोआज पार्टीको धारणा र छवि विपरीत दिएको बयान पहिला शौचालय र त्यसपछि दिवालय ले विवादमा आएका छन्  भाजपा नेता प्रवीण तोगडियाले यसपछि मोदीको खुलेआम आलोचना गरे  राष्ट्रिय स्वयं सेवक र बजरंग दलले पनि उनको विरोध गरे   
	विश्व हिन्दु परिषद्का नेता अशोक सिंघलले मोदीको भनाइलाई ठिक ठहराए  मोदीको भनाइ सरसफाइसँग सम्बन्धित भएको भन्दै भाजपाले उनको बचाउ गर्यो  मन्दिरमा प्रवेश गर्नुअघि सरसफाइ आवश्यक भएको र उठेपछि सबभन्दा पहिले शौचालय गइने हुनाले मोदीको भनाइ ठिक भएको भनियो  मन्दिरसँगै शौचालयलाई पनि प्राथमिकता दिएमा पवित्रता र स्वच्छता बढ्ने भन्दै उनको पक्षमा पूरा देश उभियो   
	जेसुकै होस् सचेत नागरिकले भरिपूर्ण भारतको आउँदो निर्वाचनमा इन्टरनेटको सामाजिक सञ्जाल मन नपरेका उम्मेदवारहरूलाई बहिस्कार गर्ने थप अधिकार र आपराधिक अभियोग प्रमाणित भएका ठूला नेताले उम्मेदवारी दिन नपाउने प्रावधानले ठूलो परिवर्तन ल्याउने देखिन्छ  यो निर्वाचनलाई भजाउन सपटवेयर कम्पनी पनि पछि पर्न चाहँदैन  अधिकारकर्मीबाट राजनीतिज्ञ बनेका आम आदमी पार्टीका नेता अरविन्द केजरीवालको लोकपि्रयतालाई ध्यानमा राखेर आम आदमी रनर भिडियो गेम बनिसकेको छ  यसअघि लोकपि्रय नेताहरूलाई चरित्र बनाएर थुप्रै कार्टुन फिल्म पनि बनिसकेको छ  अहिलेसम्म चुनावी दौडमा गेममा देखाइएजस्तै मोदी नै अगाडि देखिन्छ  हुन त कलंकित सांसद र सभासदलाई बचाउन आफ्नै सरकारले ल्याएको अध्यादेश र विधेयकको चर्को विरोध गरेर फिर्ता गराएकोमा कंग्रेस उपाध्यक्ष राहुल गान्धीको पनि लोकपि्रयता बढेको छ  तर पार्टी भ्रष्टाचारमा चुर्लुम्मै डुब्नु तेलगांना राज्यको विरोधमा पार्टीभित्रैबाट विरोध र राजीनामाको क्रम चल्नु र राहुलमाथि गुप्तचर राखेर पार्टी नेताको निगरानी गरेको आरोप लागेको हुनाले अगाडिको यात्रा सहज देखिन्न  यस्तोमा भाजपा कुनै पनि मौका छाड्नेवाला छैन  
"
