सिरियाद्वारा वार्ताकार प्रस्तावितसिरियाको सरकारले विपक्षीसँग संवादका लागि सम्भावित वार्ताकारको रूपमा प्रधानमन्त्री वाएल अल हलकी सहित पाँच अधिकारीहरूको नाम प्रस्ताव गरेको युरोपेली कूटनीतिक स्रोतले जानकारी दिएको छ  "
	सिरियाको सरकारले विपक्षीसँग संवादका लागि सम्भावित वार्ताकारको रूपमा प्रधानमन्त्री वाएल अल हलकी सहित पाँच अधिकारीहरूको नाम प्रस्ताव गरेको युरोपेली कूटनीतिक स्रोतले जानकारी दिएको छ   
	मार्चमा मस्कोलाई उपलब्ध गराइएको उक्त सूचीमा उपप्रधानमन्त्री कद्री जमिल तथा तीन अन्य अधिकारी रहेको उक्त स्रोतले बताए  अमेरिका तथा रुसले राष्ट्रपति बसार अल असादको शासन तथा विपक्षीका सदस्यलाई अन्तर्राष्ट्रिय शान्ति सम्मेलनमा उपस्थित गराउन प्रयास गरिरहेका छन्  यसबाट दुई वर्षभन्दा बढी चलेको गृहयुद्ध अन्त्य हुने अपेक्षा गरिएको छ  हाल यस्तो वार्ता हुने सम्भावना बढेको छ  आउँदो महिना जेनेभामा हुने अपेक्षा गर्न थालिएको छ  यसो भए पनि हालसम्म मिति भने तय भएको छैन   
	दमास्कसले प्रस्ताव गरेको सूचीमा विपक्षीको पनि समर्थन प्राप्त गर्न आवश्यक भएकाले यसमा परिवर्तन हुन सक्ने एक कूटनीतिक स्रोतले बताए  फ्रान्सका एक वरिष्ठ अधिकारीले सिरियाली सरकारले अगाडि बढाएका केही नाम अस्वीकार्य भएको बताए  विपक्षी समूहको बैठक बिहीबार इस्तानबुलमा बस्दै छ  यस बैठकबाट शान्ति सम्मेलनमा सहभागी हुने वा नहुने निर्णय हुनेछ  
	 
	 
	वानको आग्रह 
	 
	न्युयोर्क एएफपी राष्ट्रसंघका महासचिव वान किमूनले सिरियाली समस्याको राजनीतिक निकासका लागि आग्रह गरेका छन्  सिरिया बार शान्ति सम्मेलन गर्ने विषयमा राष्ट्रसंघ तथा विश्वका विभिन्न नेताबीचमा परामर्श जारी रहेको बेला उनले थप जोड दिएका हुन्  अन्तर्राष्ट्रिय समुदायले सरकारले रासायनिक शक्तियुक्त घातक हतियारको प्रयोग गरिरहेको भन्दै त्यसको विरोध गरेका छन्  सेनाले पनि आक्रमण जारी राखेको छ  राजधानी दमास्कसमा सोमबार हवाई र स्थल आक्रमण गरिएको छ   
"
