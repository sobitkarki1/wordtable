कुकुरको आत्मकथा"अंग्रेजीमा एउटा उखान छ एभ्री डग ह्याज इट्स डे सबैले मौका पाउँछन्  तर अहिले उक्त उखानमा ठयाक्कै भनिएझैं एक कुकुर डग को भाग्य फेरिएको छ ""
	अंग्रेजीमा एउटा उखान छ एभ्री डग ह्याज इट्स डे सबैले मौका पाउँछन्  तर अहिले उक्त उखानमा ठयाक्कै भनिएझैं एक कुकुर डग को भाग्य फेरिएको छ  हलिउडका थुप्रै ब्लकबस्टर फिल्ममा काम गरिसकेको स्टार कुकुर उग्गीले यो भनाइलाई यथार्थमा परिणत गरिदिएको छ  यो दसवर्षे कुकुरले फिल्ममा काम गर्न छाडेपछि अहिले आत्मकथा अटोबायोग्राफी लिएर बजारमा आएको छ  अनगिन्ती फिल्ममा प्रशंसनीय भूमिका निभाएको महानायक उग्गी दर्शकमाझ चिरपरिचित अनुहार हो  उसको सामाजिक सञ्जाल र सार्वजनिक स्थलमा प्रशंसकको ठूलो भीड छ  यो आत्मकथामा उसको बाल्यकाल जीवनका रोचक पक्ष र उतारचढावको वर्णन गरिएको छ  बेलायती लेखक वेन्डी होल्डेनले उग्गीको प्रशिक्षक ओमार भोन मुल्लरको सहयोगले यो पुस्तक तयार पारेका हुन्  आत्मकथामा उग्गीका उत्कृष्ट तस्बिरहरू पनि संग्रह गरिएको छ  समाजका लब्धप्रतिष्ठित व्यक्तित्व र सेलिब्रेटीको उल्लेखीय भीडबीच आयोजित भव्य समारोहमा उग्गीले आफ्नो आत्मकथा सार्वजनिक गरेको थियो   
	उसले गत वर्ष ओस्कार विजेता फ्रान्सेली फिल्म द आर्टिस्ट मा पनि काम गरेको थियो  उसको आत्मकथाको नाम पनि उग्गी द आर्टिस्ट माई स्टोरी हो  उसले यो वर्षको सुरुवातदेखि आधिकारिक रूपले फिल्ममा काम गर्न छाडेको हो  उग्गी पहिलो कुकुर हो जसले हलिउडमा वाक अफ फेम को ठाउँ पाएको हो  
	
"
