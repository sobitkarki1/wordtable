नर्वेमा संसदीय निर्वाचन आजनेपालको प्रमुख युरोपेली दातृ राष्ट्र नर्वेमा संसदीय निर्वाचन आज सम्पन्न हुदैछ | नर्वेली संसद्को कुल  सय  संसदीय सिटका लागि हुने निर्वाचनमा प्रमुख सतारुढ दल लेबर पार्टी र प्रमुख प्रतिपक्षी कन्जर्वेटिव पार्टी होयरा बीच बलियो प्रतिष्पर्धा हुदैछ |"
	नेपालको प्रमुख युरोपेली दातृ राष्ट्र नर्वेमा संसदीय निर्वाचन आज सम्पन्न हुदैछ | नर्वेली संसद्को कुल  सय  संसदीय सिटका लागि हुने निर्वाचनमा प्रमुख सतारुढ दल लेबर पार्टी र प्रमुख प्रतिपक्षी कन्जर्वेटिव पार्टी होयरा बीच बलियो प्रतिष्पर्धा हुदैछ | जारी बिभिन्न मत सर्वेक्षणहरुका अनुसारभावी प्रधानमन्त्रीका रुपमा प्रस्तुत गरिएकी कन्जर्वेटिव पार्टीकी नेतृ एर्ना सुल्बर्गले नेतृत्व गरेको इतर समाजबादी गठबन्धनले सता हात पार्ने अपेक्षा गरिएको छ | ती मत सर्वेक्षणहरुका अनुसारहालै राजधानी ओस्लोको गल्लीहरुमा ट्याक्सी ड्राइभर भएर सर्वसाधारणको बास्तविकता बुझ्ने लेबर पार्टी नेता तथा प्रधानमन्त्री येन्स स्टोलटेनबर्गको लोकप्रियता कायमै रहेपनि सता साझेदार अन्य दलहरु सेन्टर पार्टी र सोसलिस्ट भेन्स्त्रेको लोकप्रियता भने खच्किएको छ | 
	 
	त्यसो त दुइ बर्ष अघि राजधानी ओस्लो र नजिकै रहेको उत्ओयामा एक अतिबादी हमला र नरसंहार पछिको विषम परिस्थितिमा प्रधानमन्त्रीले देशलाइ कुशल नेतृत्व दिएको जस दिन पनि नर्वेली मतदाता हरु आतुर देखिन्छन | प्रधानमन्त्री स्टोलटेनबर्गको अगाडी आफ्नो  बर्षे कार्यकालको नर्वेली अपार तेल र ग्यासबाट भएको आर्थिक बिकास र लोककल्याणकारी कामको लामो फेहरिस्त पनि छ | यधपी पुन  प्रधानमन्त्रीको रुपमा भने उनले अब बिश्राम लिनु पर्छ भन्ने उनकै प्रशंसक मतदाता हरुको संख्या पनि ठुलै छ | आलोचकहरु सरकारले उतओया घटनाको बेला तत्काल पिडित तथा घाइते हरुको उद्दार गर्न नसकेकोस्वास्थ्यशिक्षा र सामाजिक लोककल्याणकारी कार्यक्रममा चुस्तता र प्रभावकारिता नभएको गुनासो गर्छन | 
	 
	भावी प्रधानमन्त्रीको रुपमा अघि सारिएकी प्रतिपक्षी कन्जर्वे टिव नेतृ सुल्बर्ग नर्वेली राजनीतिमा लौह महिला मानिन्छिन | महिला कै नेतृत्व मा रहेको अन्य दुइ गठबन्धन दल भेन्स्त्रे र आप्रवासी नीतिमा अनुदार मानिएको प्रोग्रेसिव पार्टी तथा क्रिश्चियन पुपिल्स पार्टी संग मिलेरै भावी प्रधानमन्त्री मानिएकी सुल्बर्गको सरकार गठन भएपनि गठबन्धनमा रहेका अन्य अतिबादी दलका घोषित कडा आप्रवासी नीति मदिराको बिक्री वितरणमा खुकुलोपन लगायतको बिषयमा सम्झौता गर्नु पर्ने विश्लेषकहरु बताउछन | केहि दिन अघि अन्तराष्ट्रिय पत्रकार सम्मेलनमा कन्जर्वेटिव नेतृ सुल्बर्ग ले आफ्नो नेतृत्वमा सरकार गठन भए पनि देशको समाजबादी लोककल्याणकारी कायक्रमहरु यथावत नै रहने र युरोपेली आर्थिक क्षेत्रको सदस्य राष्ट्रको हैसियतले युरोपेली युनियन राष्ट्रहरु संग ब्यापार प्रबर्धन लचिलो बन्ने बाहेकका अन्य बैदेशिक नीतिमा खासै परिबर्तन नहुने बताइन | उनले भनिन्  हाम्रो गठबन्धनको प्राथमिकता खासगरी युरोपेली युनियन केन्द्रित रहनेछ | 
	 
	बिश्वकै धनी राष्ट्र मध्ये एक नर्वेले नेपालको जलश्रोत बिकास  लोकतन्त्रको स्थायित्वगरिबी निवारण शिक्षा र पछिल्लो समय शान्ति प्रक्रियामा उल्लेखनीय सहयोग पुर्याउदै आएको छ | हालै अर्थमन्त्रालयले सार्वजनिक गरेको वैदेशिक सहायता विकास प्रतिबेदन अनुसार नर्वेले चार करोड  लाख  हजार अमेरिकी डलर सहायता प्रदान गरेको छ  सो निर्वाचनको नतिजा आजै साझ नौ बजे पछि घोषणा हुने अपेक्षा गरिएको छ | 
	 
	
"
