अब राजनीतिक सुधार दलाई लामानिवार्सित तिब्बती नेता दलाई लामाले वर्तमान नेतृत्वले चीनमा आर्थिक सुधार गरेजस्तै भावी राष्ट्रपति सी जिनपिङले राजनीतिक सुधार प्रारम्भ गरी स्थायी छाप छाडनुपर्ने बताएका छन्  "
	निवार्सित तिब्बती नेता दलाई लामाले वर्तमान नेतृत्वले चीनमा आर्थिक सुधार गरेजस्तै भावी राष्ट्रपति सी जिनपिङले राजनीतिक सुधार प्रारम्भ गरी स्थायी छाप छाडनुपर्ने बताएका छन्  दसदिने जापान भ्रमणमा रहेका उनले सोमबार योकोहामामा आयोजित एक समारोहमा यस्तो भनाइ राखेका हुन्  हु जिन्ताओको युग समाप्त भएको नेता लामाको भनाइ उद्धृत गर्दै फ्रान्सेली समाचार एजेन्सी एएफपीले लेखेको छ भावी राष्ट्रपतिले केही राजनीतिक सुधार गर्नु बाहेक अर्को विकल्प छैन त्यहाँ आर्थिक सुधार पहिले नै भइसकेको छ  आर्थिक पक्षले चीनलाई फाइदा पुगेको उनले स्वीकारे पनि राज्यले कसैमाथि भय सिर्जना गर्नु सामञ्जस्य समाज निर्माणको बाधक मात्र नभएर सद्भाव विपरीत भएको धार्मिक नेता लामाको भनाइ छ  चीन बढी लोकतान्त्रिक हुन सके छिमेकी मुलुकबीचको क्षेत्रीय विवादका मुद्दा हल गर्न मद्दत मिल्ने बताउँदै उनले जापानमाथि सहानुभूति समेत प्रकट गरेका छन्   
	इस्ट चाइना सी मा अवस्थित एक टापुका विषयलाई लिएर गत सेप्टेम्बरदेखि चीन र जापान बीच मनमुटाव चुलिएको छ  विवादले टकरावको रूप समेत लिन सक्ने आशंका भइरहेका बेला नेता लामाको जापान भ्रमणलाई अर्थपूर्ण मानिएको छ  अमेरिका लगायत पश्चिमा राष्ट्रहरूले तिब्बती आन्दोलनलाई मलजल गरेको आरोप लागिरहेका बेला जापानले समेत टापु विवादलाई निष्तेज पार्न दलाई लामा तुरुप फ्याँकेको विश्लेषण छ  चिनियाँ विदेश मन्त्रालयले भने दलाई लामालाई मञ्च प्रदान गरेकामा कडा आपक्ति जनाउँदै जापानसमक्ष गम्भीर असन्तुष्टि पोखेको छ  दलाई लामाले धर्मका नाममा चीनलाई विभाजित गर्न खोज्दै छन् सोमबार आयोजित नियमित प्रेस सम्मेलनमा मन्त्रालयका प्रवक्ता होङ लीको भनाइ उद्धृत गर्दै सिन्ह्वाले लेखेको छ उनको अन्तर्राष्ट्रिय गतिविधिको उद्देश्य चीनविरोधी तत्त्वसँग मिलेर मुलुकसँगको सम्बन्ध बिगार्ने हो  तिब्बतमा चिनियँा शासनविरुद्ध आत्मदाह गर्न उक्साउँदा गतवर्ष  भन्दा बढी मारिएको समेत यिनलाई बेइजिङको आरोप छ  निर्वासित नेता लामाले भने तिब्बतको सार्थक स्वायत्तता मात्र चाहेको बताउँदै चीन विभाजन गर्न खोजेको भन्ने बेइजिङको आरोप खण्डन गर्दै आएका छन्  संसारभर लाखांै अनुयायी रहेका दलाई लामा ऐल्लो ह्याट बुद्धिज्म का प्रमुख हुन्  उनलाई धर्मका आडमा पृथकतावादी आन्दोलनमा संलग्न रहेको चीनको आरोप छ   
	 
"
