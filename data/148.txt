भारतको प्रतिष्ठित च्यानल जी न्युज का सम्पादकहरू पक्राउभारतको जी न्युज च्यानलले आफ्ना दुई सम्पादक सुधीर चौधरी र समीर अहलुवालिया माथिको प्रहरी कारबाहीलाई गैरकानुनी बताएको छ  "
	भारतको जी न्युज च्यानलले आफ्ना दुई सम्पादक सुधीर चौधरी र समीर अहलुवालिया माथिको प्रहरी कारबाहीलाई गैरकानुनी बताएको छ  उनीहरूलाई जबरजस्ती रकम असुल्न खोजेको आरोपमा मंगलबार राति प्रहरीले पक्राउ गरेको हो  च्यानलको समाचार प्रमुखको रूपमा चौधरी र वाणिज्य प्रमुखको रूपमा अहलुवालिया कार्यरत छन्  राजनीतिक दबाबमा उनीहरूलाई नियन्त्रणमा लिइएको च्यानलको दाबी छ  
	उनीहरूमाथि कंग्रेसी सांसद एवं उद्योगपति नवीन जिन्दल ग्रुपसँग एक समाचार प्रकाशन नगर्ने सर्तमा सय करोड भारतीय रुपैयाँ मागेको आरोप लागेको थियो  उद्योगपति जिन्दलसँग जोडिएको कोइला भ्रष्टाचार प्रकरणको खुलासा गर्न उक्त च्यानलले स्टिङ अपरेसन गरेकोे थियो  दुवै सम्पादकले यो आरोपलाई गलत बताएका छन्   
	कम्पनीका अधिकारीको सहयोगले जिन्दलले उक्त च्यानलका सम्पादकले रकमको मोलमोलाइ गरिरहेको भिडियो टेप बनाएका थिए  उक्त न्युज च्यानलका सीईओ आलोक अग्रवालले बुधबार आयोजित पत्रकार सम्मेलनमा सम्पादकहरूलाई बिनाप्रमाण पक्राउ गरिएको बताएका छन्  कोइला भ्रष्टाचार प्रकरणमा कंग्रेसी सांसद जिन्दल र उनको कम्पनी जिन्दल स्टिल एन्ड पावर लिमिटेड जेएसपीएल मुख्य अभियुक्त भएको उनले बताए   
	जीका सम्पादक र उक्त कम्पनीका अधिकारीबीच भएको  घन्टे वार्ताको मात्र  मिनेटको टेप सार्वजनिक गरिएको छ  भिडियो टेपमा उक्त च्यानलका सम्पादकहरूले खबरको प्रसारणलाई रोक्न सुरुमा  करोड रुपैयाँ र पछि सय करोड मागेको देखाइएको छ  यो मामिला हाल अदालतमा विचाराधीन भए पनि ब्ल्याकमेलिङ को आरोपमा प्रहरीले च्यानलका सम्पादकहरूलाई पक्राउ गरेको छ  च्यालका कर्मचारीहरूले बुधबार कालोपट्टी लगाएर काम गर्दै यसको विरोध गरेका छन्   
	प्रेस काउन्सिल अफ इन्डियाका अध्यक्ष जस्टिस मार्कण्डेय काटजुले जाँच पूरा नभएसम्म सरकारले जी न्युजको लाइसेन्सलाई निलम्बन गर्नुपर्ने सुझाव दिएका छन्  पत्रकारिता क्षेत्रमा व्याप्त फोहोरको सफाइ आवश्यक भएको उनले बताएका छन्   
	उनले हालै आफूले प्रधानमन्त्री मनमोहन सिंह र विपक्षी दल भाजपाकी नेतृ सुष्मा स्वराजलाई प्रेस काउन्सिलको ठाउँमा सजाय दिने अधिकार भएको मिडिया काउन्सिलको गठन गर्ने सल्लाह दिएको बताए   
	उनले मिडियामाथि नियन्त्रणभन्दा विवेकशील निगरानीको आवश्यकता भएको बताए  अदालतले यो मुद्दाको फैसला गर्ने भए पनि यसले सञ्चारमाध्यमको छविमा नकारात्मक असर परेको उनको बुझाइ छ   
	राष्ट्रिय प्रसारक संघका महासचिव एनके सिंहले यसलाई भारतीय पत्रकारिताको क्षेत्रमा अपवादपूर्ण घटनाको रूपमा लिँदै एक समितिको गठन गरेको बताए  समितिको रिपोर्टपछि च्यानलका सम्पादक सुधीर चौधरीलाई संघको कोषाध्यक्ष र सदस्य पदबाट हटाइएको बताए  युरोपेली मुलुकमा समेत नभएको प्रेसले स्वयंमाथि निगरानी राख्ने व्यवस्था गर्न लागेको सिंहले जानकारी दिए  सञ्चारको मामिलामा सरकारी हस्तक्षेपलाई कम गर्न यो आवश्यक भइसकेको उनले बताए   
	यो प्रकरणमा उक्त च्यानलले जिन्दललाई  सय  करोड रुपैयाँको मानहानीको नोटिस र जिन्दलले च्यानलमाथि  सय करोड रुपैयाँको मानहानीको मुद्दा गरिसकेको छ  जिन्दलको कम्पनीले च्यानलका चारजना सुभास चन्द्रा पुनीत गोयनका सुधीर चौधरी र समीर अहलुवालियाविरुद्ध मुद्दा गरेको थियो  भारतीय पत्रकारिता क्षेत्रका दुई वरिष्ठ हस्तीविरुद्ध आपराधिक आरोप लागेपछि यो प्रकरणले बुधबारदेखि नयाँ मोड लिएको छ   
	 
	उद्योगपति नवीन जिन्दल बायाँ र जी न्युजका समाचार प्रमुख सुधीर चौधरी 
"
