भारतमा तीजको रमझम"भारतको विभिन्न राज्यका महिला पनि नृत्य र संगीतमा झुम्दै धुमधामले तीज पर्व मनाउँछन्  परम्परा र संस्कृतिको जगलाई नछोडी सादगी सरलता र लोक शैलीमा भारतमा मनाइने तीज पर्वले अन्तर्राष्ट्रिय जगत्मै प्रसिद्धि कमाएको छ ""
	भारतको विभिन्न राज्यका महिला पनि नृत्य र संगीतमा झुम्दै धुमधामले तीज पर्व मनाउँछन्  परम्परा र संस्कृतिको जगलाई नछोडी सादगी सरलता र लोक शैलीमा भारतमा मनाइने तीज पर्वले अन्तर्राष्ट्रिय जगत्मै प्रसिद्धि कमाएको छ  
	संसारभरका पर्यटक तीज महोत्सवको आनन्द लिन भारत आइपुग्छन्  अढाई दशकअघि भारतलगायत संसारभरबाट हिन्दु महिलाको तीज संस्कृति हराउन थालेपछि राज्य सरकारहरू यसलाई जोगाउन लागिपरेका हुन्  उनीहरूको यो प्रयासको संसारभरि प्रभाव पर्यो र तीजले पुनः रौनकता पायो   
	भारतको हरियाणामा मनाइने ठूला चाडपर्वमध्येमा तीज निकै लोकपि्रय मानिन्छ  राज्य सरकारले यसको आगमनमा साउन र भदौसम्म थुप्रै सांस्कृतिक कार्यक्रमको आयोजना गर्छ  यो बेलामा आयोजना हुने सृजनात्मक प्रतिस्पर्धामा छोरीचेलीहरूलाई पुरस्कार र प्रोत्साहन प्रदान गरिन्छ  सांस्कृतिक पोसाकमा लोक संगीतमा छोरीचेली झुमिरहेका हुन्छन्   
	भारतमा धार्मिक पारिवारिक र सामाजिक मान्यतालाई स्विकार्दै गर्मीपछि राहत दिलाउने मनसुन आगमनको खुसियालीमा पनि यो पर्व मनाइन्छ  यतिबेला त्यहाँको आकाश इन्द्रेनीझैं रंगीविरंगी चंगाले ढाकिन्छ  हुन त बढ्दो सहरीकरणसँगै अग्ला भवनको निर्माण र ठाउँ अभावमा यो परम्पराले आकर्षण गुमाउन थालेको छ  
	संसारमै धुमधामले दसैं दशहरा मनाउने मुलुकमध्येको एक भारतमा हरितालिका तीजदेखि पिङ खेल्न थालिन्छ  हातखुट्टामा मेहन्दी हिना लगाएका छोरीचेलीहरूलाई यतिबेला घरको काममा फुर्सद दिइन्छ  अभिभावकले यतिबेला उनीहरूलाई उपहारको रूपमा नयाँ लुगा र मिठा भोजन खुवाएर खुसी पार्छन्   
	बिहे भएर गए पनि वा जति टाढा बसे पनि यो पर्वले माइतीमाथि छोरीचेलीको बरोबर अधिकार हुन्छ भन्ने प्रमाण पनि हो  कानुन झैं भारतीय समाजले पनि तीज मनाउनुको यो तर्कलाई स्विकार्न थालेको छ   
	भारतीय नारीमा लोकपि्रय करवा चौथ पर्व झैं तीजमा आमाले छोरीलाई थरीथरीका खाद्य सामग्री पठाउँछन्  यी सामग्रीलाई थालीमा राखेर देवी पार्वतीको मूर्ति वा तस्बिर राखिएको सजिसजाउ चोक मन्दिर वा घरको कक्षमा राखिन्छ  भक्ति नृत्य र संगीतबीच खानपिनको क्रम चलिरहन्छ   
	भारतकै सुन्दर नगर जयपुरमा पिङ खेल्ने पर्वको रूपमा हरितालिका तीज मनाइन्छ  हरियै लुगामा सजिएका महिलाले लोकगीत गाउँदै अग्ला रूखमा बाँधिएका पिङमा यतिबेला झुमिरहेका हुन्छन्  यो बेला घरघरमा घेवर मिठाई  
	टपरी आकारको पहेंलो र गुलियो मिठाई खाइन्छ  यो बेला झाँकीको पनि आयोजना हुन्छ  नृत्य र सांस्कृतिक र्याली हेर्नलाई स्वदेशी र विदेशी पर्यटक यतिबेला झुमिन्छन्   
	भारतको चण्डीगढ पनि यो पर्व मनाउनमा अघि छ  स्थानीय प्रशासनले तीज उत्सवका लागि विशेष प्रबन्ध मिलाउँछ  कलेज एवं स्कुले छात्रछात्राले नाटक र नृत्य प्रस्तुत गर्छन्  आयोजित भेलाबीच अभिभावकले छोरीलाई लुगा र उपहार टक्रयाएर आशीर्वाद दिन्छन्  यो बाहेक भारतको दिल्ली मध्यप्रदेश राजस्थान पन्जाब उत्तरप्रदेश र विहारमा विभिन्न शैलीमा यो पर्व मनाइन्छ  भारतमा विशेष गरी बानिया र मारबाडी समुदायका लागि यो महत्त्वपूर्ण चाड हो  यिनीहरूलाई संसारभरि व्यापारिक समुदायको रूपमा पनि चिनिन्छ   
	युवतीको मनोरञ्जनका लागि रूखहरूमा पिङ हालिन्छ  घरमा महिलाले महिलाका लागि विशेष खानपान आयोजना गर्छन्  सम्पन्न मानिए पनि यो समुदायले फजुल खर्चबाट बच्दै तीजको सांस्कृतिक पक्षमा बढी जोड दिन्छ  यो समुदायमा सासूआमाले नयाँ बुहारीलाई पहिलो तीजको उपहारस्वरूप एक सेट गरगहना दिन्छन्  त्यसपछि यो गहना लगाएर बुहारी नुनिलो र गुलियो मिठाईसहित माइती पुग्छिन्   
	यो पर्वलाई महाराष्ट्र गोवा कर्नाटका केरला तमिलनाडु र आन्ध्रप्रदेशमा हरितनालिका ते र तायी पर्वको रूपमा मनाउँछन्  भारतमा यो अवसरमा महिलाका लागि सुट र सारी मेलाको आयोजना हुन्छ  कुनै खास राष्ट्र र समुदाय मात्र नभएर संसारभरिकै हिन्दु महिलाले जुनसुकै परिवेश र परिस्थितिमा बसे पनि एक थलोमा भेला भएर विभिन्न ढंगले यो महापर्व मनाउँछन्   
	भारतले भने यसलाई सांस्कृतिक पर्यटनसँग जोडेर संसारभरि परिचित गराउन कुनै कसर बाँकी राखेको छैन  विभिन्न प्रान्तमा परम्परा र सांस्कृतिक पक्षलाई उजागर गर्न सरकारले आफैं यसको आयोजना गर्नु यसकै प्रमाण हो  भारतको अन्य राज्यमा मनसुन अघि र पछिको तिथिहरूमा परापूर्वकालदेखि यो सुन्दर पर्व मनाइन्छ   
	एजेन्सीहरूको सहयोगमा 
"
