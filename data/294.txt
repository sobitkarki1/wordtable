टयुनिसियामा विपक्षी नेताको हत्याउत्तरी अफ्रिकाको सबभन्दा सानो मुलुक टयुनिसियाका विपक्षी नेता तथा सरकारका कडा आलोचक सोक्री बेलाइदको बुधबार गोली हानी हत्या भएको छ  प्रधानमन्त्री हमादी जेबालीले यसलाई आतंकवादी कार्य भएको बताएका छन् "
	उत्तरी अफ्रिकाको सबभन्दा सानो मुलुक टयुनिसियाका विपक्षी नेता तथा सरकारका कडा आलोचक सोक्री बेलाइदको बुधबार गोली हानी हत्या भएको छ  प्रधानमन्त्री हमादी जेबालीले यसलाई आतंकवादी कार्य भएको बताएका छन्  यो मुलुक राजनीतिक अस्थिरताबाट ग्रस्त छ   
	यो हत्याका कारण राष्ट्रपति मोनसेफ मार्जुकी काइरोको भ्रमण स्थगित गरी मुलुक र्फकने भएका छन्  उनले इस्लामिक सहयोग संगठनको शिखर बैठकमा भाग लिने कार्यक्रम थियो  बेलाइद विपक्षी डेमोक्रयाटिक प्याटि्रयोटिक पार्टीका नेता थिए  उनी टयुनिसियाको इस्लामी नेतृत्वको सरकारको कडा आलोचक मानिन्थे  बेलाइदका परिवारले उक्त हत्याका पछाडि सत्ताधारी एनाहदा पार्टीको हात रहेको आरोप लगाएको छ   
	बेलाइदका भाइले उनको हत्यामा इन्नाहदाका नेता रासेड घनाउचीको हात रहेको आरोप लगाए  बेलाइदका पत्नीले घरबाट बाहिर निस्कँदा उनलाई दुई गोली लागेको जानकारी मोसाइक एफएमलाई दिइन्  प्रधानमन्त्री जेबालीले बेलाइदलाई एक बन्दुकधारीले नजिकैबाट तीन गोली हानेको जानकारी दिए  उनले यो टयुनिसियामाथिकै प्रहार भएको दाबी गरेका छन्  बेलाइदको पार्टी बामपन्थीहरूको गठबन्धन पपुलर फ्रन्टसँग सम्बन्धित छ  यहाँ दुई वर्षअगाडि पूर्व तानासाह जिने एल अबिदिन बेन अली आमविरोधबाट पदमुक्त भएपछि राजनीतिक तथा सामाजिक असन्तुष्टि बढेको छ   
	 
"
