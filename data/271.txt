फेसबुकको लाइक्स ले छाउरा दिलायोबालबालिकाले केही चिज किनिदिनलाई कर गर्दा अभिभावकले पनि सर्त राख्छन्  जस्तै जाँचमा प्रथम भयो भने साइकल किनिदिन्छु  "
	बालबालिकाले केही चिज किनिदिनलाई कर गर्दा अभिभावकले पनि सर्त राख्छन्  जस्तै जाँचमा प्रथम भयो भने साइकल किनिदिन्छु  गणितमा सयमा सय ल्यायो भने ल्यापटप ल्याइदिन्छु  छोराछोरीले माग राखेपछि अभिभावकले पनि आदि इत्यादि सर्तहरू तेर्साउँछन्   
	अमेरिकाको वासिङ्टनमा एक पिताको अद्भुत सर्त पूरा गर्नलाई दुई दिदीबहिनीले फेसबुकमा दस लाख लाइक्सका लागि अपिल गर्नुपर्यो  उनीहरूको मिहिनेत सफल भयो र फेसबुकको लाइक्स को मद्दतले उनीहरूले छाउरा पपी लाई घरमा  
	ल्याउन पाए   
	मेट्रो यूकेको अनुसार ती दुई नानीलाई घरमा खेल्नलाई छाउरा चाहिएको थियो  क्यान्सरका कारणले पुरानो कुकुर मरेपछि उनीहरूको घर खालीखाली  
	थियो  उनीहरूका तीन ससाना भाइ पनि पपीसँग खेल्न चाहेका थिए  पिता भने उनीहरूको माग पूरा गरिरहेका थिएनन्   
	एक दिन दुवै दिदीबहिनीले फेसबुकमा एक दाजुबहिनीको पोस्ट पढे   यो पोस्टमा धेरै लाइक पाएमा पिताले हामीलाई पप्पी किनिदिनुहुन्छ उक्त पोस्टमा लेखिएको थियो  उनीहरू यो पोस्टबाट प्रेरित र प्रोत्साहित भएर पपी पाउने आइडिया निकाले   
	उनीहरूले पनि पितासँग यस्तै सर्त राखे  फेसबुकमा दस लाख लाइक्स जुटाएमा पपी किनिदिने पिताले चुनौतीपूर्ण सर्त राखे  
	उनीहरूले ढिलो नगरी घरमा साइनबोर्ड बनाएर भाइबहिनीको तस्बिरका साथ फेसबुकमा पोस्ट गरे  फेसबुक युजरको मनलाई यो पोस्टले छोएको हुनाले उनीहरूले बेजोड मत पाए   
	पिताले उनीहरूलाई नजिकैको एनिमल रेस्क्यु सेन्टर जन्तु उद्धार केन्द्र मा लगेर एक अनाथ पप्पी लिइदिए  उनीहरू यति खुसी भए कि नयाँ पप्पी सहितको फोटो पनि फेसबुकमा पोस्ट गरे  फेसबुक प्रयोगकर्ताहरूले यो उपलब्धिको प्रशंसा गर्दै फेरी पनि लाइक्स गरे  
"
