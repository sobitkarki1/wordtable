आशारामको आश्रममा यौनलीलाको खुलासाभारतका विवादास्पद धर्मगुरु आशाराम बापुको आश्रममा सम्मोहन गर्ने सीडी देखाएर महिला भक्तजनको यौन शोषण हुने गरेको खुलासा भएको छ "
	भारतका विवादास्पद धर्मगुरु आशाराम बापुको आश्रममा सम्मोहन गर्ने सीडी देखाएर महिला भक्तजनको यौन शोषण हुने गरेको खुलासा भएको छ  उनी रात्रिकालमा गुजरातको अहमदावादस्थित एक विशेष कुटीमा एक्लै महिलासँग भेट्ने गरेको आशारामको आश्रमका सेवक शिवाले प्रहरी बयानमा बताएका छन्  उक्त थलोलाई ध्यान कुटी को नाम दिइएको थियो  ती सम्मोहन सीडीहरू आफूले राखेको आशाराम भक्त शिवाले बताएका छन्   
	हाल यस मुद्दाको छानबिनमा लागेको जोधपुर प्रहरी ती सीडी बरामद गर्न उनको अहमदावाद आश्रममा छापा मार्ने भएको छ  आश्रमभित्र आशारामलाई यौन लीलामा सहयोग गर्ने उनको चेली सञ्चिता गुप्ता शिल्पी र सेवक प्रकाश फरार छन्  
	आप्नै आश्रममा अध्ययनरत नाबालिगसँग बलात्कार गरेको अभियोगमा आश्रम हाल जोधपुर केन्द्रीय कारागृहमा बन्द छन्  उनको जमानतको अपिललाई बुधबार जोधपुर अदालतले खारेज गरेको छ  उनले अहिलेसम्म यसविरुद्ध उच्च न्यायालयमा जाने हिम्मत गरिसकेका छैनन्  उनलाई कारागारभित्र विशेष सुविधा दिइनुपर्नेबारेको अपिल अदालतमा विचाराधीन छ  प्रहरीले आशारामको धार्मिक कार्यक्रमको रेकर्डिङको पनि अध्ययन गर्ने भएको छ  हालसम्मको अनुसन्धानमा उनी रत्तिभर पनि निर्दोष नदेखिएको र उनीविरुद्ध कुनै षड्यन्त्र नभएको पुष्टि भएको प्रहरीले जनाएको छ  उनको पक्षमा निजी स्वार्थबश धर्मका ठेकेदारहरुले बोले पनि यसले छानबिन र पीडित किशोरीलाई न्याय दिलाउने कार्यमा कुनै बाधा नपुग्ने प्रहरीले जनाएको छ   
	विभिन्न समस्याले पीडित भएर आश्रममा ल्याइएका छोरीचेलीहरूलाई भूत लागेको भन्दै आशारामको गोप्य कुटीसम्म पुर्याउने कार्य सेविका शिल्पीले गर्दै आएकी शिवाले प्रहरी बयानमा बताएका छन््  आशाराम र शिल्पीबीचको अन्तरंग सम्बन्धबारे पनि शिवाले खुलासा गरेका छन्  शिल्पीले युवतीलाई आशारामसँग यौनक्रीडाका लागि मानसिक रूपमा तयार गर्न सक्रिय भूमिका खेल्दै आएकी उनले बताएका छन््  आशारामले यिनै शिल्पीमार्फत अभिभावकलाई आफ्नी छोरीलाई आश्रममा राख्न वातावरण बताउँदै आएका थिए  भारतभरिका आशारामका आश्रममा हालसम्म  युवतीले आत्महत्या र दुई बालकको हत्या भइसकेको छ  प्रहरीले यसबारेमा पनि खोजबिन सुरु गरेको छ   
	यो सबका गुरुयोजनाकार शिल्पी भने आशाराम पक्राउ भएदेखि फरार छिन्  महाराष्ट्रमा लुकेर बसेकी उनको प्रहरीले सञ्चारमाध्यममार्फत तस्बिर जारी गरेको छ  उनलाई पक्राउ गर्न प्रहरीले सम्भावित स्थलमा लगातार छापा मारिरहेको छ  आशाराम र शिल्पीले आश्रमको आडमा सेक्स र्याकेट सञ्चालन गरेको प्रहरीले जनाएको छ   
	झन्डै  हजार करोड भारतीय रुपैयाँबराबरको सम्पत्ति भएका आशारामले यो काण्डलाई दबाउन प्रहरी अधिकारीलाई लगातार पदोन्नति र आर्थिक लाभको प्रलोभन दिइरहेका छन्  जोधपुरका एक इमानदार प्रहरी अधिकृत अजय लाम्बालाई आशारामका प्रचारकले ज्यान मार्ने धम्कीसमेत दिएका छन्   
	आशारामको डाँका र भगौडा अपराधीहरूसँग राम्रो सम्बन्ध भएकोले प्रहरीले निकै सावधानीपूर्वक कारबाही अगाडि बढाइरहेको छ  भारतका स्वतन्त्र धर्मगुरु र सन्त समाजले यौनजन्य घृणित अपराध गर्ने आशारामलाई माफी दिन नहुने बताएका छन्   
	उनी धर्मगुरु नभएर मात्र एक कथावाचक भएको उनीहरूले बताएका छन्  मीठो र लोभ्याउने बोली एवं प्रस्तुति भएका जोकोहीलाई पनि सन्त भनिदिँदा इमानदारपूर्वक साधनमा लागेकाको पनि बद्नामी भइरहेको उनीहरूको धारणा छ   
	 
	 
"
