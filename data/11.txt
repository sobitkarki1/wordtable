सामाजिक सञ्जालले सुरक्षा चुनौतीः भारतीय प्रधानमन्त्रीभारतीय प्रधानमन्त्री मनमोहन सिंहले शनिबार एसएमएस एवं सामाजिक मिडिया मार्फत हालै साम्प्रादायिक सद्भाव भड्काउने गरी भएको प्रचारले मुलुकका अगाडि नयाँ सुरक्षा चुनौती थपिएको बताएका छन्  उनले यसको सामना गर्नुपर्ने जनाएका छन्  "
	भारतीय प्रधानमन्त्री मनमोहन सिंहले शनिबार एसएमएस एवं सामाजिक मिडिया मार्फत हालै साम्प्रादायिक सद्भाव भड्काउने गरी भएको प्रचारले मुलुकका अगाडि नयाँ सुरक्षा चुनौती थपिएको बताएका छन्  उनले यसको सामना गर्नुपर्ने जनाएका छन्   
	राजधानी नयाँदिल्लीमा राज्य प्रहरी प्रमुखहरूको वाषिर्क सम्मेलनलाई सम्बोधन गर्दै उनले नागरिकको भावना र अन्तर सामुदायिक तनावलाई प्रभावकारी ढंगले बुझेर प्रहरीले अनुकूल वातावरण बनाउनेतिर लाग्नुपर्ने बताए  संगठित अपराध नियन्त्रण र नागरिक सुरक्षाका लागि विशेष ध्यान दिनु जरुरी भएकोमा जोड दिए  
	प्रधानमन्त्री सिंहले इन्टरनेटका सामाजिक सञ्जाल मार्फत फैलाइएको हल्लाले मुलुकको दक्षिण र पश्चिम क्षेत्रमा बस्ने पूर्वोत्तर भारतीय नागरिकमा त्रास र साम्प्रदायिक तनाव उत्पन्न गरेको दुखेसो पोखे  यो चिन्तनीय र चुनौतीपूर्ण विषय भएको उनले बताए   
	समाजमा अशान्ति पैदा गर्ने चाहना राख्नेले यो माध्यमको दुरुपयोग गरेको प्रति सिंहले चिन्ता जताए  भ्रामक प्रचारप्रसारलाई नियन्त्रण गर्न प्रभावकारी संयन्त्रको आवश्यकता भइसकेको उनले प्रष्ट पारे  आउँदा केही महिनामा यसको गलत प्रयोगमाथि अंकुश लगाउने खालको संरचना तयार गरिसकिने सिंहले जानकारी दिए  साइबर सुरक्षामा हुने जोखिमको सामना गर्न सरकारले नयाँ सुरक्षा ढाँचा तयार गरिरहेको उनले बताए   
	उनले भने कट्टरपन्थी समूह सामुदि्रक मार्गबाट भारतमा प्रवेश गर्न सक्छन्  उनले सुरक्षा स्थितिको समीक्षा गर्दै जम्मुकश्मिरमा नियन्त्रण रेखा र अन्तर्राष्ट्रिय सीमामा घूसपैठका प्रयास बढिरहेको बताए  प्रधानमन्त्री सिंहले नक्सलवादको विस्तार भइरहेको ढाँचामाथि पनि चिन्ता व्यक्त गरेका छन्  भारतीय गृहमन्त्री सुशीलकुमार सिन्देले समेत आतंकवादीद्वारा गरिने साइबर आक्रमण आधुनिक चुनौतीका रूपमा देखिएको बताए  उनले साइबर वल्र्ड आतंककारीको नयाँ हतियार भएको हुनाले यसको सामना गर्न प्रहरी प्रमुखलाई निर्देशन दिए   
	सिन्देले यसका लागि भड्काउ सामग्री र त्यसलाई अपलोड गर्ने प्रयोगकर्ता पत्ता लगाउन सक्ने प्रविधि र क्षमताको विकासमा जोड दिएका छन्  
"
