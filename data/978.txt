थाइल्यान्डमा उग्र प्रदर्शनथाइल्यान्डको राजधानी बैंककमा जारी सरकार विरोधी उग्र प्रदर्शनमा सरकार समर्थक र प्रदर्शनकारीबीच भएको भिडन्तमा गोली प्रहार हुँदा शनिबार राति चारको मृत्यु भएको छ  "
	थाइल्यान्डको राजधानी बैंककमा जारी सरकार विरोधी उग्र प्रदर्शनमा सरकार समर्थक र प्रदर्शनकारीबीच भएको भिडन्तमा गोली प्रहार हुँदा शनिबार राति चारको मृत्यु भएको छ  अन्य दर्जनौं घाइते भएका छन्  त्यहाँ सरकारी भवनलाई प्रदर्शनकारीबाट बचाउन दंगा प्रहरी र सेना तैनाथ गरिएको छ  प्रदर्शनकारीलाई अघि बढ्नबाट रोक्न अश्रु ग्यास र पानीको फोहोरा प्रयोग गरिएको छ  उनीहरूले प्रधानमन्त्रीको कार्यालयलगायत महत्त्वपूर्ण सरकारी भवनमा प्रवेश गर्ने धम्की दिएका छन्  विपक्षी नेता सुथेप थाउगसुवानले सोमबार आम हड्तालको आह्वान गरेका छन्  उनले थाई प्रधानमन्त्रीसँग भेटेर दुई दिनभित्र जनतालाई सत्ता हस्तान्तरण गर्न म्याद दिएका छन्  
	प्रदर्शनमा थप रक्तपात हुनबाट बच्ने र बचाउने भन्दै सरकार समर्थक करिब  हजारको लाल पोसाकधारी रेड शर्ट मुभमेन्ट हरू शनिबार बैंककको स्थानीय राजमंगल रंगशालामा भेला भई आमसभा गरिरहेका थिए  आमसभा बिथोल्न नजिकैको रामखामाएंग विश्वविद्यालयमा पढ्ने सरकार विरोधी केही उग्र छात्रहरूको समूह अन्य प्रदर्शकारीहरूसँगै रंगशालाभित्र प्रवेश गर्न खोज्दा झडप भएको थियो  कारबाहीको क्रममा प्रहरीद्वारा गोली प्रहार र प्रदर्शकारीहरूद्वारा बम विस्फोट गराइएको थियो   
	गोली र बम प्रहारको घटनाबाट नजिकैको एक सडक पूरै युद्धभूमिमा परिणत भएको छ  लाल पोसाकधारीका नेता जातुपोर्न प्रोम्फानले उक्त घटनामा आफ्ना पक्षका चार र एक विरोधी छात्रको मृत्यु भएको दाबी गरेका छन्  सन्  मा तत्कालीन प्रधानमन्त्री अभिजित भेजाजिबा विरुद्ध लाल पोसाकधारीहरूले विशाल आन्दोलन रेड शर्ट मुभमेन्ट सञ्चालन गर्दा सयौं प्रदर्शनकारीको मृत्यु भएको थियो   
	यसै क्रममा प्रधानमन्त्री भेजाजिबा अपदस्थ भएपछि पूर्वप्रधानमन्त्री थाक्सिन सिनाबात्राकी बहिनी यिङलक सिनाबात्रा जननिर्वाचित प्रधानमन्त्री बनेकी थिइन्  तल्लो सदनमा बहुमत भएको सरकारले हालैमात्र आममाफी दिने सम्बन्धी कानुन पारित गरेको थियो  कानुन पारित भएपछि विपक्षीहरू संसद् र सडकमा सरकरका विरुद्ध उठेका हुन्   
	उक्त कानुन प्रधानमन्त्री यिङलकले दाजु एवं पूर्वप्रधानमन्त्री थाकसिनलाई आममाफी दिई स्वदेश फर्किन पाउने गरी ल्याएको आरोपमा विपक्षीहरूले आन्दोलन गरेका हुन्   
"
