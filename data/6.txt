विकृति सोचमा कि पहिरनमा टाउको छोपेर वा पूरा शरीर ढाकेर हिँड्ने इजिप्टका महिलामाथि हुने यौन हिंसाले विकृति पहिरनमा नभएर सोचमा हुने गरेको उदांगो पारेको छ  "
	टाउको छोपेर वा पूरा शरीर ढाकेर हिँड्ने इजिप्टका महिलामाथि हुने यौन हिंसाले विकृति पहिरनमा नभएर सोचमा हुने गरेको उदांगो पारेको छ  छोटा वा उत्तेजक पहिरनलाई यौन दुव्र्यवहारका कारण मान्नेका लागि त्यहाँका सडकहरूमा दैनिक हुने यस्ता घटनाहरू झापडभन्दा कम होइन  
	बीच सडकमा हुल्याहाहरूले महिलाको संवेदनशील अंग स्पर्श गरेको भिडियो फुटेजको विश्लेषण गर्दा पहिरनले यस्तो घटना हुने गरेको परम्परावादी सोचमाथि कडा व्यंग्य गरेको छ  नारीले जस्तोसुकै पहिरन लगाए पनि एक असल र स्वस्थ मानसिकता भएकाले कुनै पनि हालातमा यस्तो नीच व्यवहार गर्दैन   
	अपराधीलाई खोजीखोजी कारबाही गरेर समाजमा शान्ति र सुरक्षा प्रत्याभूत गर्नेतिर जोडदिनुभन्दा पहिरनमाथि नियमन लगाउन दिइने सुझाव पनि आउट डेटेड भइसकेको छ  इजिप्टमा सन्  देखि कार्यरत सेन्टर फर वुमन राइटस्ले लुगाले शिर र शरीर ढाकेर हिँड्ने चेलीहरू यौन उत्पीडनको सिकार बढी भएको तथ्यांक प्रस्तुत गरेको छ  
	यसले पनि पहिरनभन्दा अस्वस्थ मानसिकतातर्फ संकेत गर्छ  दशकौं अगाडिदेखि यस्तो घटनालाई पोसाकसँग जोडेर हेर्नेहरूको तर्कलाई आधार मान्दा त परम्परागत एवं सांस्कृतिक पहिरनमा हिँड्ने महिलामाथि यौन दुव्र्यवहार नहुनुपर्ने हो  तर अढाइ दशकअघिसम्मको सोचभन्दा स्थिति फरक छ  अहिलेको समयमा यस्तो आपराधिक गतिविधिलाई लवाइसँग जोडेर विश्लेषण गर्नु भनेको मुख्य मुद्दालाई ओझेलमा पार्नु र महिलालाई थप पीडित बनाउनु हो  
	अपवादका एक दुई घटनाबाहेक संसारमा अर्धनग्न वा अश्लील पहिरनले गर्दा यौन दुव्र्यवहारको घटना भएको कमै सुन्न पाइन्छ  आपराधिक एवं विकृत मनोवृत्तिग्रस्थ पुरुषबाट हुने यस्ता घृणित कार्यको कारण पोसाकलाई दिनु भनेको अपराधीलाई बचाउनु र उसलाई अप्रत्यक्ष रूपले संरक्षण गर्नु हो  सारी सुलवार कुर्ता वा बुर्का लगाएर हिँड्ने होऊन् वा टप स्कर्ट वा अन्य पारदर्शी पोसाक पहिरेर हिँड्ने जोसँग पनि यस्तो व्यवहार भए पनि अपराध नै हो  पीडकलाई कानुनी कठघरासम्म पुर्याउनै पर्छ  छोटा लुगा लगाएकासँग यो अपराध भयो भन्दैमा अपराधीले कदापि उन्मुक्ति पाउनु हुँदैन   
	आधुनिक पहिरन र शरीर प्रदर्शित हुने पोसाकलाई यौन दुव्र्यवहारको अनुमतिको रूपमा लिन पाइन्न  कुनै पनि देशको संविधान र कानुनले पहिरनलाई अपराध मानेको छैन  पहिरन भनेको व्यक्तिको इच्छा स्वतन्त्रता र परिवेशमा भर पर्छ  मनोविद्हरूका अनुसार पनि पहिरनमा नभएर आकर्षण व्यक्तिमा निहीत हुने गरेको छ  सुन्दर जीउडाल भएकाले जस्तो लुगा लगाए पनि आकर्षक देखिन्छन् भने अनाकर्षक शारीरिक बनावट भएकाले टुपिस लगाए पनि सुन्दर देखिँदैनन्   
	त्यसैले परम्परा संस्कृति र राष्ट्रियताको झूटो ढोंग गर्दै कसैको पहिरनमाथि जाइलाग्नु भनेको मानव अधिकारको खुला उल्लंघन हो  महिलासँग हुने यौन दुव्र्यवहारलाई पोसाकसँग जोडेर हेर्ने सोचलाई विकसित एवं विकासशील दुवै मुलुकका सञ्चारमाध्यमले प्राथमिकता दिन छोडेको छ  नारीमाथि हुने अन्यायभन्दा उनीहरूको पोसाकमाथि टीकाटिप्पणी गरेर पन्छिने सोच राखिएको लेख रचना र समाचार धेरै मुलुकको पत्रिकामा प्रकाशित हुन छाडेको छ  युगअनुरूप परिवर्तनशील फेसनलाई विवादका लागि अयोग्य विषय ठहर गरिएको छ  विश्वव्यापीकरणले संसार सानो हुँदै गइरहेको बेला संस्कृति र परम्परा रक्षाको झूटो गुहार गर्दै पहिरनको आडमा महिलालाई मात्र पीडित बनाउन मिल्दैन   
	हालै भारतमा राष्ट्रिय महिला आयोगका एक पदाधिकारीले पहिरनलाई अपराध बढाउने कारणको रूपमा अघि सार्दा सञ्चारमाध्यमले एकजुट भएर उनको विरोध गरेको थियो  राष्ट्रिय सञ्चारमाध्यमहरूले उनलाई मानसिक रूपले टाट पल्टेको समेत घोषणा गर्न पछि परेन  किनकि तालिवान अल कायदा र कट्टर धार्मिक विचारकहरूले पनि यस्तै सोच राख्छन् यसकै आधारमा सुरुदेखि लैंगिक विभेदको सिकार महिलालाई पोसाकको नाउँमा झनै पीडित बनाउने काम भइरहेको छ  
	अंगप्रत्यंग देखिने साना लुगाले यौन दुव्र्यवहार बढेको मध्यपूर्वको शक्तिशाली मुस्लिम मुलुक इजिप्टको कुनै पनि सामाजिक संस्थाहरूले भनेको छैन  विश्लेषकहरूले सार्वजनिक थलोमा हुने यस्तो घटनालाई रूढिवादी विकृतिपूर्ण कट्टरवादी धार्मिक सोच र पुरुषप्रधान प्रवृत्तिको उपज मानेका छन्   
	मानवीय रुचिअनुरूप लगाइने लुगालाई उनीहरूले यसको कारण मानेका छैनन्  इजिप्टकै एक समाजशास्त्री भन्छन् केही महिलाले राम्रो शिक्षा हासिल गरेर कार्य दक्षतामा पुरुषभन्दा अघि बढे पछि परेका पुरुषले उनीहरूलाई तल देखाउन यौन उत्पीडनको सहारा लिन थाले  घरदेखि सडकसम्म यही संस्कार हाबी भएको देखियो  
	प्रायःजसो कुनै पनि मुलुकले आधुनिक पहिरन वा फेसनलाई अपराध मानेको छैन  तर सार्वजनिक स्थलमा गरिने आपत्तिजनक व्यवहारलाई भने अधिकांश मुलुकले अपराध मानेको पाइन्छ   
	अभिभावकले घरमा छोराछोरीलाई महिलासँग गरिने यस्तो उच्छृंखल र अराजक गतिविधि अपराध हो भन्ने संस्कार दिन सक्नुपर्छ  यस्तो संवेदनशील विषयमा रमिते बन्नुको साटो छरछिमेकमा छोरीचेलीको आवागमनमै खलल पार्ने र अस्मितासँग खेलवाड गर्ने त्यस्ता युवालाई आफैंले समातेर प्रहरीलाई बुझाउने हिम्मत गर्नुपर्छ   
	 
	 
"
