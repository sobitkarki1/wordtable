रुसी योजनामा सिरियाको समर्थनसिरियाले मंगलबार आफूमाथि सैनिक आक्रमण हुन नदिन रासायनिक हतियार अन्तर्राष्ट्रिय नियन्त्रणमा राख्न रुसले गरेको प्रस्ताव स्वीकार गरेको छ  अमेरिकाले भने सिरियाका लागि रुसी प्रस्ताव विलम्ब र भाग्ने बहाना बन्न नहुने चेतावनी दिएको छ  "
	सिरियाले मंगलबार आफूमाथि सैनिक आक्रमण हुन नदिन रासायनिक हतियार अन्तर्राष्ट्रिय नियन्त्रणमा राख्न रुसले गरेको प्रस्ताव स्वीकार गरेको छ  अमेरिकाले भने सिरियाका लागि रुसी प्रस्ताव विलम्ब र भाग्ने बहाना बन्न नहुने चेतावनी दिएको छ   
	फ्रान्सले दमास्कसले यसो नगरेमा ऊमाथि शक्ति प्रयोग गर्ने चेतावनी दिन राष्ट्रसंघमा प्रस्ताव अगाडि बढाएको छ   
	अमेरिकी राष्ट्रपति बाराक ओबामादेखि बेलायती प्रधानमन्त्री डेबिड क्यामरुनसम्मले सकारात्मक रूपमा लिएको रुसी प्रस्तावको सिरियामा राष्ट्रपति बसर अल असदविरुद्ध संघर्षरत विपक्षीले भने विरोध गरेको छ  उसले यसलाई राजनीतिक चालबाजी तथा समय नष्ट गर्ने कार्य भनेको छ   
	रुसी विदेशमन्त्री सेर्गेई लाभ्रोभले अनपेक्षित रूपमा सोमबार उक्त प्रस्ताव आफ्ना सिरियाली समकक्षी वालिद अल मुआलेमसमक्ष राखेका हुन्  मुआलेमले मस्कोको दोस्रो भ्रमणमा यस प्रस्ताव स्वीकारेका हुन्  
	दमास्कसले उक्त हतियार अन्तर्राष्ट्रिय नियन्त्रणमा राख्ने र पछि नष्ट गर्ने गरी रुसले प्रस्ताव राखेको छ  दमास्कसको बाहिरी भागमा सिरियाली सरकारले आफ्नै जनतामाथि रासायनिक हतियार प्रयोग गरेको भनी अमेरिकाले ऊमाथि गर्न खोजेको सैनिक कारबाही रोक्न यस्तो कदम उपाय अपनाउन लागिएको हो   
"
