अमेरिकाले गुप्तचर कार्यक्रम पारदर्शी बनाउने"अमेरिकी राष्ट्रपति बाराक ओबामाले विवादास्पद गुप्तचर निगरानी कार्यक्रमलाई पारदर्शी बनाउने घोषणा गरेका छन्  उनले यो कार्यक्रम बन्द नहुने स्पष्ट गरेका छन् 
""
	अमेरिकी राष्ट्रपति बाराक ओबामाले विवादास्पद गुप्तचर निगरानी कार्यक्रमलाई पारदर्शी बनाउने घोषणा गरेका छन्  उनले यो कार्यक्रम बन्द नहुने स्पष्ट गरेका छन्   
	उनले यो निगरानीको गलत प्रयोग नभएको र धेरैको ज्यान बचाउन सकिएको बताएका छन्  यस कार्यक्रममाथि आफूलाई विश्वास रहेको र नागरिकले पनि पत्याऊन् भन्ने चाहेको उनले बताए  उनले यो कार्यक्रमलाई चुहाउने अमेरिकी नागरिक एडवर्ड स्नोडेन देशभक्त नभएको बताए  
	स्नोडेनलाई आफूलाई गल्ती गरेको लाग्दैन भने स्वदेश फर्केर आफूलाई कानुनसमक्ष निर्दोष प्रमाणित गर्न सक्नुपर्छ उनले भने  स्नोडेनको कदमले देशभित्र बाहिर व्यक्तिगत अधिकार र सुरक्षा सन्तुलनबीच बहस सुरु गरेको छ  यसले अमेरिका र उसको छिमेकी मुलुकको सम्बन्धलाई प्रभावित गर्यो  स्नोडेनलाई एक वर्षका लागि शरण दिएकोमा रुससँग उसको सम्बन्ध चिसियो  रुसी राष्ट्रपति भ्लादिमिर पुटिन र ओबामाबीच संवादहीनताको स्थिति उत्पन्न भएको छ   
	यो कार्यक्रमको मातहत अमेरिकाले नागरिकको फोन कल र इमेलमा विना अनुमति निगरानी राख्छ  राष्ट्रपति ओबामाले यस कार्यक्रमबारे नागरिकलाई सक्दो सूचना उपलब्ध गराउने र उनीहरुलाई प्रश्न सोध्ने पूरा हक भएको बताएका छन्  अल कायदाको क्षेत्रीय गुट अझैं सशक्त रहेकोले सचेत रहनुपरेको उनले खुलासा गरे  यो गुट दूतावास र अन्य अमेरिकी ठेगानामा आक्रमण गर्न सक्षम रहेको उनले बताए   
	यसैबीच अमेरिकामा गोप्य सन्देश प्रभाव गर्ने एक इमेल सेवा बन्द गरिएको छ  स्नोडेनले यो सेवाको उपयोग गरेको बताइन्छ  टेक्सासस्थित लाभाविट सर्भिसका साहु लाडार लेभिसनले कानुनी बाध्यताको कारण सेवा बन्द गरिएको जानकारी दिएका छन्  अपराधमा सामेल हुनुको साटो सेवा बन्द गर्नु ठीक हुने उनले स्पष्ट गरेका छन्  स्नोडेनले मस्को विमानस्थलमा एक महिनासम्म शरण लिँदा लाभाविटको सेवा लिएका थिए  
	 
"
