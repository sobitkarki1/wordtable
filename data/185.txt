मलालाको विरोध किन पाकिस्तानको एक कलेजको नाउँ मलाला युसुफजाइको नामबाट राखिएकोमा विरोध सुरु भएको छ  उनी कट्टरपन्थी समूह तालिवानी विरुद्धको संघर्षलाई लिएर संसारभरि चर्चामा आएकी हुन् "
	पाकिस्तानको एक कलेजको नाउँ मलाला युसुफजाइको नामबाट राखिएकोमा विरोध सुरु भएको छ  उनी कट्टरपन्थी समूह तालिवानी विरुद्धको संघर्षलाई लिएर संसारभरि चर्चामा आएकी हुन्  
	स्वात्त क्षेत्रको सैदु सरिफ गल्र्स कलेजको नाम मलालाका नाउँमा राखिँदा छात्राहरूले कक्षा मात्र बहिस्कार गरेनन् मलालाको पोस्टर च्यात्नुका साथै ढुंगामुढा गरेका छन्  मलालाको नाम जोडिँदा कलेज तालेबानीको सहज आक्रमण लक्ष्य बन्ने छात्राहरूको चिन्ता व्यक्त गरेका छन्  कट्टरपन्थीबाट बच्न उपचारको बहानामा मलाला बेलायत पुगेको असन्तुष्ट छात्राहरूले आरोप लगाएका छन्  यो वर्षको अक्टोबरमा विद्यालयबाट घर फर्किने बेला तालिवानीले गोली प्रहार गरेको मलालाको बेलायतमा उपचार भइरहेको छ  उनको स्थिति अहिले निकै राम्रो छ   
	असन्तुष्ट छात्राहरूले पि्रन्सिपलसँग भेटेर उक्त कलेजको नाम यथावत् राख्न माग गरेका छन्  पि्रन्सिपलले भने उनीहरूको मागलाई अस्वीकार गरेका छन्  उनीहरू यसबाट आक्रोशित भएर विरोध प्रदर्शन गरेका थिए   
	हामी गरिब हौं मलाला त बेलायत पुगिसकेकी छन् छात्रा साइस्ता अहमदले भनिन् तर यसको परिणाम हामीले सहनुपर्छ  उच्च अधिकारीसम्म माग पुर्याइने आश्वासनपछि छात्राहरूले विरोध प्रदर्शन बन्द गरेको स्थानीय अधिकारी नियाज अली खानले बताए   
	स्थानीय पत्रपत्रिकामा प्रकाशित खबरहरू अनुसार तालिवानीविरुद्ध लडाइँमा थुप्रै छोरीचेलीले ज्यान गुमाए पनि मलालाको विषयलाई अमेरिकी र युरोपेली दातृ संस्थाहरूको रुचिमा महिला एवं बालबालिका सम्बन्धी एनजीओहरूले आवश्यकताभन्दा बढी तुल दिएका हुन्  
	सयौं चेलीलाई सार्वजनिक स्थलमा खुलेआम बलात्कार गर्दै गोली प्रहार गर्दा मौन बस्ने गैरसरकारी संस्थाहरू मलालाको मुद्दालाई न्यायको पक्षमा भन्दा पनि दातृ संस्थाहरूलाई खुसी पार्न उठाइरहेको स्थानीय पत्रपत्रिकामा टिप्पणी र प्रतिक्रिया प्रकाशित भएका छन्  घरदेखि कलेज र विद्यालयसम्म सेना प्रहरी र अधिकारकर्मीभन्दा बढी तालिवानीको सामना गर्ने छात्रछात्राको यो मागलाई निष्पक्ष पत्रपत्रिकाहरूले समर्थन गरेका छन्  सरकार एवं दलको इसारामा सडकमा ब्यानर र पोस्टर लिएर आउने महिलावादीहरूले थप छोरीचेलीलाई पर्सेको बोको बनाउनुभन्दा सुरक्षा व्यवस्थालाई कडा बनाउन माग गर्नुपर्ने ती छात्रछात्राको माग छ   
	अधिकारको नाउँमा पत्रपत्रिकामा ठूला लेख लेखेर आफ्नो प्रोफाइल बनाएर लाखौं डलरको पुरस्कार हात पार्ने दाउमा रहने पहुँचवाला महिला अधिकारकर्मीलाई आमनारीले दिनहुँ सामना गर्ने आमयुवतीको पीडासँग के मतलब  छात्रछात्राले भने नारीवादीको चोलो ओढेर विदेशीबाट लाखौं डलर कुम्ल्याएर ठूलाठूला महलमा बस्ने सुन्दर गाडी चढ्ने र आफ्ना छोरीबुहारी र महिला नातेदारलाई स्वदेश र विदेशका सुरक्षित कलेजमा पढाउनेले हाम्रो मनस्थिति बुझ्न सक्दैनन्  आतंकवाद दोहोरो चरित्रको सरकार दल र संघसंस्थाको चलखेलमा पिल्सिएका स्थानीय पाकिस्तानी समाजलको ती कलेजका छात्राहरूको विरोधको समर्थनमा एकजुट भएका छन्   
"
