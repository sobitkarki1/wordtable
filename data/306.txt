एमाओवादी रूपान्तरणमा भारतीय चासो एमाओवादीले महाधिवेशनबाट औपचारिक रूपमै आफ्नो नीतिमा परिवर्तन ल्याएपछि त्यो रूपान्तरणलाई भारतभित्र निकै चाखपूर्वक हेरिएको छ  "
	एमाओवादीले महाधिवेशनबाट औपचारिक रूपमै आफ्नो नीतिमा परिवर्तन ल्याएपछि त्यो रूपान्तरणलाई भारतभित्र निकै चाखपूर्वक हेरिएको छ   
	भारतमा नेपाल मामिलालाई नजिकबाट नियाल्ने तप्काले यस बदलाबलाई महत्त्वपूर्ण फड्कोका रूपमा चित्रण गर्दै एमाओवादीनयाँदिल्ली सम्बन्धमा त्यसले सकारात्मक प्रभाव पार्ने टिप्पणी गरेका छन्   
	एमाओवादीको हेटौंडा महाधिवेशनले पुँजीवादी जनवादी क्रान्तिलाई राजनीतिक मार्ग बनाउने निर्णय गरेको थियो  एमाओवादीले योपल्ट प्रधान शत्रु किटान गर्ने परम्परागत शैलीलाई मात्रै त्यागेन भारतसम्बन्धी विषय उठानसमेत गरेन  उसले यसअघि छिमेकी भारतलाई विस्तारवादी शक्ति उल्लेख गर्दै राष्ट्रियताको मुद्दासँग निरन्तर जोड्ने गथ्र्यो   
	एमाओवादी अब व्यावहारिक शक्तिका रूपमा उदय भएको छ उसले भारतविरोधी नीति परित्याग गरेकोतर्फ इंगित गर्दै भारतीय सत्तारूढ गठबन्धन यूपीएको प्रमुख घटक नेसनलिस्ट कंग्रेस पार्टीका महासचिव डीपी त्रिपाठीले भने   
	जनता दल युनाइटेडका प्रमुख महासचिव एवं विहारबाट नवनियुक्त राज्यसभा सदस्य केसी त्यागीले गल्तीबाट शिक्षा लिँदै एमाओवादीले व्यावहारिक नीति लिएकाले त्यो स्वागतयोग्य भएको टिप्पणी गरे  वरिष्ठ पत्रकार आनन्दस्वरूप बर्मा भूराजनीतिक सन्तुलन मिलाउनुपर्ने वास्तविकतामा आधारित रहेर एमाओवादीमा पछिल्लो परिवर्तन देखिएको ठान्छन्   
	नेपाल जस्तो भूराजनीतिक मुलुकमा आज माओत्सेतुङ भएको भए पनि त्यही सन्तुलनको नीति लिन्थे होलान् अनि भारतविरोधी धारणा फैलाउने थिएनन् होला नेपालको कम्युनिस्ट आन्दोलनका जानकारसमेत मानिने बर्माले भने  महाधिवेशनबाट लिएको नयाँ बाटो एमाओवादी टोटल सिफ्ट भएको उल्लेख गर्दै उनले त्यसलाई ठूलो खतरा मोलेको घटनाका रूपमा पनि अथ्र्याए   
	यदि आन्तरिक विकृति र नेता कार्यकर्ताबीच बढ्दै गएको दूरी हटाउने प्रयास पार्टीभित्र भएन भने एमाओवादीले लिएको नयाँ निर्णय प्रत्युत्पादक पनि हुनसक्छ उनले भने   
	भारत सरकारको सहयोगमा चल्ने अनुसन्धान संस्था इन्स्िटच्युट अफ डिफेन्स स्डडिज् एन्ड एनालिसेस् आईडीएसए मा नेपाल मामिला हेर्ने निहार नायकले नेता कार्यकर्ताबीच गहिरिएको खाडललाई गम्भीर समस्याका रूपमा व्याख्या गरे  एमाओवादी नेतृत्वले नयाँ बाटो लिएको उदघोष गरे पनि कार्यकर्तामा अझै पनि र्याडिक्यालिज्म हावी छ उनले भने केवल घोषणा गरेरमात्रै पुग्दैन कसरी कार्यान्वयन हुन्छ भन्ने विषय भारतले नियाल्नेछ  
	 
	 
	
"
