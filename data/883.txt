 मलाला भन्छिन्  नोबेलका लागि योग्य छैननोबेल शान्ति पुरस्कारका लागि मनोनित अधिकारवादी नवयुवा कार्यकर्ता मलाला युसफजाईले आफूले उक्त पुरस्कार प्राप्त गर्न पर्याप्त काम नगरेको बताएकी छन्  उनको विद्यालयमा बुधबार उनीमाथि तालिवानले गोली हानेको एक वर्षपछि बिदा दिइएको छ  "
	नोबेल शान्ति पुरस्कारका लागि मनोनित अधिकारवादी नवयुवा कार्यकर्ता मलाला युसफजाईले आफूले उक्त पुरस्कार प्राप्त गर्न पर्याप्त काम नगरेको बताएकी छन्  उनको विद्यालयमा बुधबार उनीमाथि तालिवानले गोली हानेको एक वर्षपछि बिदा दिइएको छ   
	गत वर्ष  अक्टोबरमा पाकिस्तानी तालिवानले  वर्षीया यी किशोरीमाथि उनीहरूविरुद्ध बोलेको भनी गोली हानेका थिए  यसपछि उनी बालिकाको विद्यालय जाने अधिकारका लागि अन्तर्राष्ट्रिय दूत बनिन्  उनलाई विश्वका नेताले प्रशंसा गरेका छन् र उनको साहसका लागि सम्मान गरिएको छ  उनले संयुक्त राष्ट्रसंघलाई पनि सम्बोधन गरिसकेकी छन्  यस साता उनको आत्मकथा प्रकाशन भएको छ र शुक्रबार उनको नोबेल पुरस्कारको निर्णय हुनेछ   
	पाकिस्तानको सीटीएटीनाइन एफएमलाई दिएको अन्तर्वार्तामा मलालाले शिक्षा प्रवर्द्धन गर्न बढी काम गर्न चाहेको बताउँदै आफूले नोबेल पुरस्कार प्राप्त गर्ने गरी काम नगरेको बताइन्  नोबेल शान्ति पुरस्कार प्राप्त गर्नुपर्ने निकै व्यक्ति छन् र म आफूले अझै काम गर्नुपर्ने ठान्छु  मेरो विचारमा मैले नोबेल पुरस्कार प्राप्त गर्नका लागि धेरै गरेकी छैन उनले भनिन्  पाकिस्तानको उत्तरपश्चिमी भागमा पर्ने परम्परावादी स्वात्त उपत्यकामा महिला घरैमा बसी खाना पकाउने र बालबालिका हुर्काउने काममा सीमित होऊन् भनी अपेक्षा गरिन्छ र त्यहाँका करिब आधा बालिका मात्र विद्यालय जान्छन्   
	आक्रमणपछि मलालालाई उपचारका लागि बेलायत लगिएको थियो  उनी हाल लन्डनको मध्यभागस्थित बर्मिङ्घमको एक विद्यालयमा अध्ययनरत छिन्  
	यसअघि उनले पढेको स्वात्तको खुसल पब्लिक स्कुलका एक शिक्षकले मलालामाथि आक्रमण भएको एक वर्षपछि उनीप्रति प्रतिबद्धता जनाउन विद्यालयका सबै शाखा बन्द गरिएको बताए  मलालाले बीबीसीको उर्दू सेवामा सन्  मा तालिवानले स्वात्तमा नियन्त्रण जनाएपछि त्यहाँका बासिन्दाले भोगेको कठिनाइबारे ब्लग लेख्न थालेका कारण उनी चर्चामा आएकी हुन्  सन्  मा सेनाले तालिवानलाई त्यहाँबाट हटाएको थियो   
	 
	 
	 
	 
	 
"
