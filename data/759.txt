सिरियातर्फ अमेरिकी सेनाअमेरिकी रक्षा मन्त्रालय पेन्टागनको क्रुज क्षेप्यास्त्रले युक्त सैन्य जत्था सिरियातर्फ लागेको छ  त्यहाँ संघर्षजस्तो स्थिति रहेको रक्षामन्त्री चक हेगलले बताएका छन् "
	अमेरिकी रक्षा मन्त्रालय पेन्टागनको क्रुज क्षेप्यास्त्रले युक्त सैन्य जत्था सिरियातर्फ लागेको छ  त्यहाँ संघर्षजस्तो स्थिति रहेको रक्षामन्त्री चक हेगलले बताएका छन्  अमरिकाले सिरियामाथि हस्तक्षेप गर्नुपर्ने दबाब बढेको राष्ट्रपति बाराक ओबामाको चाहनाअनुरूप तम्तयार रहनुपरेको उनले बताए  सबैखाले विकल्पबारे राष्ट्रपतिलाई जनाउ दिनु रक्षा मन्त्रायलको जिम्मेवारी रहेको उनले स्पष्ट पारे   
	उनले यसबारेमा विस्तृत विवरण दिएका छैनन्  ओबामाले सिरियामा चालिने अर्को कदमबारे राष्ट्रिय सुरक्षा टिमसँग छलफल गर्न गइरहेका छन्  अमेरिकी सेनाले तत्कालै कारबाहीका लागि अनुमति पाइसकेका छैनन्  ओबामाको प्रशासनले पटकपटक असादको सैनिकमाथि क्रुज क्षेप्यास्त्र प्रहार गर्ने विषयमा छलफल गर्दै आएको छ  ओबामाले आक्रमणको आदेश दिएमा यसबाट पेन्टागनलाई निकै छिटो कारबाही गर्न सहयोग पुग्नेछ  सीएनएनसँगको अन्तर्वार्तामा शुक्रबार ओबामाले यस विषयमा सावधान हुन आग्रह गरेका थिए   
	सञ्चार रिपोर्टहरूका अनुसार अमेरिकी सेनाले पूर्वी भूमध्य सागरमा आफ्नो पकड बलियो बनाइरहेको छ  अमेरिकी राष्ट्रपति बाराक ओबामाले शुक्रबार सिरिया सरकारद्वारा रासायनिक हतियारको प्रयोगलाई गम्भीर चिन्ताको विषय बताएका थिए  अर्कोतिर दमास्कस सरकारले सहयोगी रुससँग विद्रोहीले यस्तो हतियार प्रयोग गरेको दाबी गरेको थियो   
	रासायनिक हतियार आक्रमणमा बुधबार झन्डै डेढ हजार नागरिकको ज्यान गएको थियो  यसपछि राष्ट्रसंघ र अन्य मुलुकमा सिरियामा हस्तक्षेप हुनुपर्ने माग गरेको थियो  राष्ट्रसंघको निःशस्त्रीकरण प्रमुख एन्जेला काने  विशेषज्ञको टोलीसहित दमास्कस पुगेकी छन्  यथार्थ जान्नलाई राष्ट्रसंघको टिमलाई अनुमति दिने वा नदिनेबारे सिरियाले कुनै संकेत दिएको छैन  राष्ट्रसंघका महासचिव बान कि मूनले ढिलो नगरी आक्रमणको जाँचको आदेश दिएका थिए  
	रुहानीद्वारा पनि विरोध 
	तेहरान एएफपी 
	इरानी राष्ट्रपति हसन रुहानीले शनिबार सिरियामा रासायनिक हतियार प्रयोगको आलोचना गरेका छन्  उनले सन्  मा इराकसँगको युद्धमा इरान आफैं पनि रासायनिक हतियारबाट पीडित भएकोले यसको प्रयोगको कडा रूपमा भत्र्सना गर्ने भनेका छन्  उक्त युद्धमा इराकी सेनाले इरानको नागरिक क्षेत्रमा रासायनिक हतियार प्रयोग गर्दा हजारौं नागरिकको मृत्यु भएको थियो  उनले रासायनिक हतियारबाट पीडित भएको इरानले अन्तर्राष्ट्रिय समुदायलाई विश्वको कुनै पनि भागमा यस प्रकारको हतियारको प्रयोग रोक्न सकेसम्मका सबै प्रयास गर्न आग्रह गर्ने बताएका छन्  
	 
	 
	 
	 
	 
"
